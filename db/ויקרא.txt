  ויקרא 
1 1 ויקרא פרק א פסוק א: ויקרא אל משה וידבר י-הוה אליו מאוהל מועד לאמור
1 2 ויקרא פרק א פסוק ב: דבר אל בני ישראל ואמרת אליהם אדם כי יקריב מכם קרבן לי-הוה מן הבהמה מן הבקר ומן הצאן תקריבו את קרבנכם
1 3 ויקרא פרק א פסוק ג: אם עולה קרבנו מן הבקר זכר תמים יקריבנו אל פתח אוהל מועד יקריב אותו לרצונו לפני י-הוה
1 4 ויקרא פרק א פסוק ד: וסמך ידו על ראש העולה ונרצה לו לכפר עליו
1 5 ויקרא פרק א פסוק ה: ושחט את בן הבקר לפני י-הוה והקריבו בני אהרון הכוהנים את הדם וזרקו את הדם על המזבח סביב אשר פתח אוהל מועד
1 6 ויקרא פרק א פסוק ו: והפשיט את העולה וניתח אותה לנתחיה
1 7 ויקרא פרק א פסוק ז: ונתנו בני אהרון הכוהן אש על המזבח וערכו עצים על האש
1 8 ויקרא פרק א פסוק ח: וערכו בני אהרון הכוהנים את הנתחים את הראש ואת הפדר על העצים אשר על האש אשר על המזבח
1 9 ויקרא פרק א פסוק ט: וקרבו וכרעיו ירחץ במים והקטיר הכוהן את הכול המזבחה עולה אישה ריח ניחוח לי-הוה 
1 10 ויקרא פרק א פסוק י: ואם מן הצאן קרבנו מן הכשבים או מן העיזים לעולה זכר תמים יקריבנו
1 11 ויקרא פרק א פסוק יא: ושחט אותו על ירך המזבח צפונה לפני י-הוה וזרקו בני אהרון הכוהנים את דמו על המזבח סביב
1 12 ויקרא פרק א פסוק יב: וניתח אותו לנתחיו ואת ראשו ואת פדרו וערך הכוהן אותם על העצים אשר על האש אשר על המזבח
1 13 ויקרא פרק א פסוק יג: והקרב והכרעיים ירחץ במים והקריב הכוהן את הכול והקטיר המזבחה עולה הוא אישה ריח ניחוח לי-הוה 
1 14 ויקרא פרק א פסוק יד: ואם מן העוף עולה קרבנו לי-הוה והקריב מן התורים או מן בני היונה את קרבנו
1 15 ויקרא פרק א פסוק טו: והקריבו הכוהן אל המזבח ומלק את ראשו והקטיר המזבחה ונמצה דמו על קיר המזבח
1 16 ויקרא פרק א פסוק טז: והסיר את מוראתו בנוצתה והשליך אותה אצל המזבח קדמה אל מקום הדשן
1 17 ויקרא פרק א פסוק יז: ושיסע אותו בכנפיו לא יבדיל והקטיר אותו הכוהן המזבחה על העצים אשר על האש עולה הוא אישה ריח ניחוח לי-הוה 
2 1 ויקרא פרק ב פסוק א: ונפש כי תקריב קרבן מנחה לי-הוה סולת יהיה קרבנו ויצק עליה שמן ונתן עליה לבונה
2 2 ויקרא פרק ב פסוק ב: והביאה אל בני אהרון הכוהנים וקמץ משם מלוא קומצו מסולתה ומשמנה על כל לבונתה והקטיר הכוהן את אזכרתה המזבחה אישה ריח ניחוח לי-הוה
2 3 ויקרא פרק ב פסוק ג: והנותרת מן המנחה לאהרון ולבניו קודש קודשים מאישי י-הוה 
2 4 ויקרא פרק ב פסוק ד: וכי תקריב קרבן מנחה מאפה תנור סולת חלות מצות בלולות בשמן ורקיקי מצות משוחים בשמן 
2 5 ויקרא פרק ב פסוק ה: ואם מנחה על המחבת קרבנך סולת בלולה בשמן מצה תהיה
2 6 ויקרא פרק ב פסוק ו: פתות אותה פיתים ויצקת עליה שמן מנחה היא 
2 7 ויקרא פרק ב פסוק ז: ואם מנחת מרחשת קרבנך סולת בשמן תיעשה
2 8 ויקרא פרק ב פסוק ח: והבאת את המנחה אשר ייעשה מאלה לי-הוה והקריבה אל הכוהן והגישה אל המזבח
2 9 ויקרא פרק ב פסוק ט: והרים הכוהן מן המנחה את אזכרתה והקטיר המזבחה אישה ריח ניחוח לי-הוה
2 10 ויקרא פרק ב פסוק י: והנותרת מן המנחה לאהרון ולבניו קודש קודשים מאישי י-הוה
2 11 ויקרא פרק ב פסוק יא: כל המנחה אשר תקריבו לי-הוה לא תיעשה חמץ כי כל שאור וכל דבש לא תקטירו ממנו אישה לי-הוה
2 12 ויקרא פרק ב פסוק יב: קרבן ראשית תקריבו אותם לי-הוה ואל המזבח לא יעלו לריח ניחוח
2 13 ויקרא פרק ב פסוק יג: וכל קרבן מנחתך במלח תמלח ולא תשבית מלח ברית א-לוהיך מעל מנחתך על כל קרבנך תקריב מלח 
2 14 ויקרא פרק ב פסוק יד: ואם תקריב מנחת ביכורים לי-הוה אביב קלוי באש גרש כרמל תקריב את מנחת ביכוריך
2 15 ויקרא פרק ב פסוק טו: ונתת עליה שמן ושמת עליה לבונה מנחה היא
2 16 ויקרא פרק ב פסוק טז: והקטיר הכוהן את אזכרתה מגרשה ומשמנה על כל לבונתה אישה לי-הוה 
3 1 ויקרא פרק ג פסוק א: ואם זבח שלמים קרבנו אם מן הבקר הוא מקריב אם זכר אם נקבה תמים יקריבנו לפני י-הוה
3 2 ויקרא פרק ג פסוק ב: וסמך ידו על ראש קרבנו ושחטו פתח אוהל מועד וזרקו בני אהרון הכוהנים את הדם על המזבח סביב
3 3 ויקרא פרק ג פסוק ג: והקריב מזבח השלמים אישה לי-הוה את החלב המכסה את הקרב ואת כל החלב אשר על הקרב
3 4 ויקרא פרק ג פסוק ד: ואת שתי הכליות ואת החלב אשר עליהן אשר על הכסלים ואת היותרת על הכבד על הכליות יסירנה
3 5 ויקרא פרק ג פסוק ה: והקטירו אותו בני אהרון המזבחה על העולה אשר על העצים אשר על האש אישה ריח ניחוח לי-הוה 
3 6 ויקרא פרק ג פסוק ו: ואם מן הצאן קרבנו לזבח שלמים לי-הוה זכר או נקבה תמים יקריבנו
3 7 ויקרא פרק ג פסוק ז: אם כשב הוא מקריב את קרבנו והקריב אותו לפני י-הוה
3 8 ויקרא פרק ג פסוק ח: וסמך את ידו על ראש קרבנו ושחט אותו לפני אוהל מועד וזרקו בני אהרון את דמו על המזבח סביב
3 9 ויקרא פרק ג פסוק ט: והקריב מזבח השלמים אישה לי-הוה חלבו האליה תמימה לעומת העצה יסירנה ואת החלב המכסה את הקרב ואת כל החלב אשר על הקרב
3 10 ויקרא פרק ג פסוק י: ואת שתי הכליות ואת החלב אשר עליהן אשר על הכסלים ואת היותרת על הכבד על הכליות יסירנה
3 11 ויקרא פרק ג פסוק יא: והקטירו הכוהן המזבחה לחם אישה לי-הוה 
3 12 ויקרא פרק ג פסוק יב: ואם עז קרבנו והקריבו לפני י-הוה
3 13 ויקרא פרק ג פסוק יג: וסמך את ידו על ראשו ושחט אותו לפני אוהל מועד וזרקו בני אהרון את דמו על המזבח סביב
3 14 ויקרא פרק ג פסוק יד: והקריב ממנו קרבנו אישה לי-הוה את החלב המכסה את הקרב ואת כל החלב אשר על הקרב
3 15 ויקרא פרק ג פסוק טו: ואת שתי הכליות ואת החלב אשר עליהן אשר על הכסלים ואת היותרת על הכבד על הכליות יסירנה
3 16 ויקרא פרק ג פסוק טז: והקטירם הכוהן המזבחה לחם אישה לריח ניחוח כל חלב לי-הוה
3 17 ויקרא פרק ג פסוק יז: חוקת עולם לדורותיכם בכול מושבותיכם כל חלב וכל דם לא תאכלו 
4 1 ויקרא פרק ד פסוק א: וידבר י-הוה אל משה לאמור
4 2 ויקרא פרק ד פסוק ב: דבר אל בני ישראל לאמור נפש כי תחטא בשגגה מכול מצוות י-הוה אשר לא תיעשינה ועשה מאחת מהנה
4 3 ויקרא פרק ד פסוק ג: אם הכוהן המשיח יחטא לאשמת העם והקריב על חטאתו אשר חטא פר בן בקר תמים לי-הוה לחטאת
4 4 ויקרא פרק ד פסוק ד: והביא את הפר אל פתח אוהל מועד לפני י-הוה וסמך את ידו על ראש הפר ושחט את הפר לפני י-הוה
4 5 ויקרא פרק ד פסוק ה: ולקח הכוהן המשיח מדם הפר והביא אותו אל אוהל מועד
4 6 ויקרא פרק ד פסוק ו: וטבל הכוהן את אצבעו בדם והזה מן הדם שבע פעמים לפני י-הוה את פני פרוכת הקודש
4 7 ויקרא פרק ד פסוק ז: ונתן הכוהן מן הדם על קרנות מזבח קטורת הסמים לפני י-הוה אשר באוהל מועד ואת כל דם הפר ישפוך אל יסוד מזבח העולה אשר פתח אוהל מועד
4 8 ויקרא פרק ד פסוק ח: ואת כל חלב פר החטאת ירים ממנו את החלב המכסה על הקרב ואת כל החלב אשר על הקרב
4 9 ויקרא פרק ד פסוק ט: ואת שתי הכליות ואת החלב אשר עליהן אשר על הכסלים ואת היותרת על הכבד על הכליות יסירנה
4 10 ויקרא פרק ד פסוק י: כאשר יורם משור זבח השלמים והקטירם הכוהן על מזבח העולה
4 11 ויקרא פרק ד פסוק יא: ואת עור הפר ואת כל בשרו על ראשו ועל כרעיו וקרבו ופרשו
4 12 ויקרא פרק ד פסוק יב: והוציא את כל הפר אל מחוץ למחנה אל מקום טהור אל שפך הדשן ושרף אותו על עצים באש על שפך הדשן יישרף 
4 13 ויקרא פרק ד פסוק יג: ואם כל עדת ישראל ישגו ונעלם דבר מעיני הקהל ועשו אחת מכל מצוות י-הוה אשר לא תיעשינה ואשמו
4 14 ויקרא פרק ד פסוק יד: ונודעה החטאת אשר חטאו עליה והקריבו הקהל פר בן בקר לחטאת והביאו אותו לפני אוהל מועד
4 15 ויקרא פרק ד פסוק טו: וסמכו זקני העדה את ידיהם על ראש הפר לפני י-הוה ושחט את הפר לפני י-הוה
4 16 ויקרא פרק ד פסוק טז: והביא הכוהן המשיח מדם הפר אל אוהל מועד
4 17 ויקרא פרק ד פסוק יז: וטבל הכוהן אצבעו מן הדם והזה שבע פעמים לפני י-הוה את פני הפרוכת
4 18 ויקרא פרק ד פסוק יח: ומן הדם ייתן על קרנות המזבח אשר לפני י-הוה אשר באוהל מועד ואת כל הדם ישפוך אל יסוד מזבח העולה אשר פתח אוהל מועד
4 19 ויקרא פרק ד פסוק יט: ואת כל חלבו ירים ממנו והקטיר המזבחה
4 20 ויקרא פרק ד פסוק כ: ועשה לפר כאשר עשה לפר החטאת כן יעשה לו וכיפר עליהם הכוהן ונסלח להם
4 21 ויקרא פרק ד פסוק כא: והוציא את הפר אל מחוץ למחנה ושרף אותו כאשר שרף את הפר הראשון חטאת הקהל הוא 
4 22 ויקרא פרק ד פסוק כב: אשר נשיא יחטא ועשה אחת מכל מצוות י-הוה א-לוהיו אשר לא תיעשינה בשגגה ואשם
4 23 ויקרא פרק ד פסוק כג: או הודע אליו חטאתו אשר חטא בה והביא את קרבנו שעיר עיזים זכר תמים
4 24 ויקרא פרק ד פסוק כד: וסמך ידו על ראש השעיר ושחט אותו במקום אשר ישחט את העולה לפני י-הוה חטאת הוא
4 25 ויקרא פרק ד פסוק כה: ולקח הכוהן מדם החטאת באצבעו ונתן על קרנות מזבח העולה ואת דמו ישפוך אל יסוד מזבח העולה
4 26 ויקרא פרק ד פסוק כו: ואת כל חלבו יקטיר המזבחה כחלב זבח השלמים וכיפר עליו הכוהן מחטאתו ונסלח לו 
4 27 ויקרא פרק ד פסוק כז: ואם נפש אחת תחטא בשגגה מעם הארץ בעשותה אחת ממצוות י-הוה אשר לא תיעשינה ואשם
4 28 ויקרא פרק ד פסוק כח: או הודע אליו חטאתו אשר חטא והביא קרבנו שעירת עיזים תמימה נקבה על חטאתו אשר חטא
4 29 ויקרא פרק ד פסוק כט: וסמך את ידו על ראש החטאת ושחט את החטאת במקום העולה
4 30 ויקרא פרק ד פסוק ל: ולקח הכוהן מדמה באצבעו ונתן על קרנות מזבח העולה ואת כל דמה ישפוך אל יסוד המזבח
4 31 ויקרא פרק ד פסוק לא: ואת כל חלבה יסיר כאשר הוסר חלב מעל זבח השלמים והקטיר הכוהן המזבחה לריח ניחוח לי-הוה וכיפר עליו הכוהן ונסלח לו 
4 32 ויקרא פרק ד פסוק לב: ואם כבש יביא קרבנו לחטאת נקבה תמימה יביאנה
4 33 ויקרא פרק ד פסוק לג: וסמך את ידו על ראש החטאת ושחט אותה לחטאת במקום אשר ישחט את העולה
4 34 ויקרא פרק ד פסוק לד: ולקח הכוהן מדם החטאת באצבעו ונתן על קרנות מזבח העולה ואת כל דמה ישפוך אל יסוד המזבח
4 35 ויקרא פרק ד פסוק לה: ואת כל חלבה יסיר כאשר יוסר חלב הכשב מזבח השלמים והקטיר הכוהן אותם המזבחה על אישי י-הוה וכיפר עליו הכוהן על חטאתו אשר חטא ונסלח לו 
5 1 ויקרא פרק ה פסוק א: ונפש כי תחטא ושמעה קול אלה והוא עד או ראה או ידע אם לא יגיד ונשא עוונו
5 2 ויקרא פרק ה פסוק ב: או נפש אשר תיגע בכל דבר טמא או בנבלת חיה טמאה או בנבלת בהמה טמאה או בנבלת שרץ טמא ונעלם ממנו והוא טמא ואשם
5 3 ויקרא פרק ה פסוק ג: או כי ייגע בטומאת אדם לכול טומאתו אשר יטמא בה ונעלם ממנו והוא ידע ואשם
5 4 ויקרא פרק ה פסוק ד: או נפש כי תישבע לבטא בשפתיים להרע או להיטיב לכול אשר יבטא האדם בשבועה ונעלם ממנו והוא ידע ואשם לאחת מאלה
5 5 ויקרא פרק ה פסוק ה: והיה כי יאשם לאחת מאלה והתוודה אשר חטא עליה
5 6 ויקרא פרק ה פסוק ו: והביא את אשמו לי-הוה על חטאתו אשר חטא נקבה מן הצאן כשבה או שעירת עיזים לחטאת וכיפר עליו הכוהן מחטאתו
5 7 ויקרא פרק ה פסוק ז: ואם לא תגיע ידו די שה והביא את אשמו אשר חטא שתי תורים או שני בני יונה לי-הוה אחד לחטאת ואחד לעולה
5 8 ויקרא פרק ה פסוק ח: והביא אותם אל הכוהן והקריב את אשר לחטאת ראשונה ומלק את ראשו ממול עורפו ולא יבדיל
5 9 ויקרא פרק ה פסוק ט: והזה מדם החטאת על קיר המזבח והנשאר בדם יימצה אל יסוד המזבח חטאת הוא
5 10 ויקרא פרק ה פסוק י: ואת השני יעשה עולה כמשפט וכיפר עליו הכוהן מחטאתו אשר חטא ונסלח לו 
5 11 ויקרא פרק ה פסוק יא: ואם לא תשיג ידו לשתי תורים או לשני בני יונה והביא את קרבנו אשר חטא עשירית האיפה סולת לחטאת לא ישים עליה שמן ולא ייתן עליה לבונה כי חטאת היא
5 12 ויקרא פרק ה פסוק יב: והביאה אל הכוהן וקמץ הכוהן ממנה מלוא קומצו את אזכרתה והקטיר המזבחה על אישי י-הוה חטאת היא
5 13 ויקרא פרק ה פסוק יג: וכיפר עליו הכוהן על חטאתו אשר חטא מאחת מאלה ונסלח לו והייתה לכוהן כמנחה 
5 14 ויקרא פרק ה פסוק יד: וידבר י-הוה אל משה לאמור
5 15 ויקרא פרק ה פסוק טו: נפש כי תמעול מעל וחטאה בשגגה מקודשי י-הוה והביא את אשמו לי-הוה איל תמים מן הצאן בערכך כסף שקלים בשקל הקודש לאשם
5 16 ויקרא פרק ה פסוק טז: ואת אשר חטא מן הקודש ישלם ואת חמישיתו יוסף עליו ונתן אותו לכוהן והכוהן יכפר עליו באיל האשם ונסלח לו 
5 17 ויקרא פרק ה פסוק יז: ואם נפש כי תחטא ועשתה אחת מכל מצוות י-הוה אשר לא תיעשינה ולא ידע ואשם ונשא עוונו
5 18 ויקרא פרק ה פסוק יח: והביא איל תמים מן הצאן בערכך לאשם אל הכוהן וכיפר עליו הכוהן על שגגתו אשר שגג והוא לא ידע ונסלח לו
5 19 ויקרא פרק ה פסוק יט: אשם הוא אשום אשם לי-הוה 
5 20 ויקרא פרק ה פסוק כ: וידבר י-הוה אל משה לאמור
5 21 ויקרא פרק ה פסוק כא: נפש כי תחטא ומעלה מעל בי-הוה וכיחש בעמיתו בפיקדון או בתשומת יד או בגזל או עשק את עמיתו
5 22 ויקרא פרק ה פסוק כב: או מצא אבידה וכיחש בה ונשבע על שקר על אחת מכול אשר יעשה האדם לחטוא בהנה
5 23 ויקרא פרק ה פסוק כג: והיה כי יחטא ואשם והשיב את הגזילה אשר גזל או את העושק אשר עשק או את הפיקדון אשר הופקד איתו או את האבידה אשר מצא
5 24 ויקרא פרק ה פסוק כד: או מכול אשר יישבע עליו לשקר ושילם אותו בראשו וחמישיתיו יוסף עליו לאשר הוא לו ייתננו ביום אשמתו
5 25 ויקרא פרק ה פסוק כה: ואת אשמו יביא לי-הוה איל תמים מן הצאן בערכך לאשם אל הכוהן
5 26 ויקרא פרק ה פסוק כו: וכיפר עליו הכוהן לפני י-הוה ונסלח לו על אחת מכול אשר יעשה לאשמה בה 
6 1 ויקרא פרק ו פסוק א: וידבר י-הוה אל משה לאמור
6 2 ויקרא פרק ו פסוק ב: צו את אהרון ואת בניו לאמור זאת תורת העולה היא העולה על מוקדה על המזבח כל הלילה עד הבוקר ואש המזבח תוקד בו
6 3 ויקרא פרק ו פסוק ג: ולבש הכוהן מידו בד ומכנסי בד ילבש על בשרו והרים את הדשן אשר תאכל האש את העולה על המזבח ושמו אצל המזבח
6 4 ויקרא פרק ו פסוק ד: ופשט את בגדיו ולבש בגדים אחרים והוציא את הדשן אל מחוץ למחנה אל מקום טהור
6 5 ויקרא פרק ו פסוק ה: והאש על המזבח תוקד בו לא תכבה וביער עליה הכוהן עצים בבוקר בבוקר וערך עליה העולה והקטיר עליה חלבי השלמים
6 6 ויקרא פרק ו פסוק ו: אש תמיד תוקד על המזבח לא תכבה 
6 7 ויקרא פרק ו פסוק ז: וזאת תורת המנחה הקרב אותה בני אהרון לפני י-הוה אל פני המזבח
6 8 ויקרא פרק ו פסוק ח: והרים ממנו בקומצו מסולת המנחה ומשמנה ואת כל הלבונה אשר על המנחה והקטיר המזבח ריח ניחוח אזכרתה לי-הוה
6 9 ויקרא פרק ו פסוק ט: והנותרת ממנה יאכלו אהרון ובניו מצות תיאכל במקום קדוש בחצר אוהל מועד יאכלוה
6 10 ויקרא פרק ו פסוק י: לא תיאפה חמץ חלקם נתתי אותה מאישיי קודש קודשים היא כחטאת וכאשם
6 11 ויקרא פרק ו פסוק יא: כל זכר בבני אהרון יאכלנה חוק עולם לדורותיכם מאישי י-הוה כול אשר ייגע בהם יקדש 
6 12 ויקרא פרק ו פסוק יב: וידבר י-הוה אל משה לאמור
6 13 ויקרא פרק ו פסוק יג: זה קרבן אהרון ובניו אשר יקריבו לי-הוה ביום הימשח אותו עשירית האיפה סולת מנחה תמיד מחציתה בבוקר ומחציתה בערב
6 14 ויקרא פרק ו פסוק יד: על מחבת בשמן תיעשה מורבכת תביאנה תופיני מנחת פיתים תקריב ריח ניחוח לי-הוה
6 15 ויקרא פרק ו פסוק טו: והכוהן המשיח תחתיו מבניו יעשה אותה חוק עולם לי-הוה כליל תוקטר
6 16 ויקרא פרק ו פסוק טז: וכל מנחת כוהן כליל תהיה לא תיאכל 
6 17 ויקרא פרק ו פסוק יז: וידבר י-הוה אל משה לאמור
6 18 ויקרא פרק ו פסוק יח: דבר אל אהרון ואל בניו לאמור זאת תורת החטאת במקום אשר תישחט העולה תישחט החטאת לפני י-הוה קודש קודשים היא
6 19 ויקרא פרק ו פסוק יט: הכוהן המחטא אותה יאכלנה במקום קדוש תיאכל בחצר אוהל מועד
6 20 ויקרא פרק ו פסוק כ: כול אשר ייגע בבשרה יקדש ואשר ייזה מדמה על הבגד אשר ייזה עליה תכבס במקום קדוש
6 21 ויקרא פרק ו פסוק כא: וכלי חרש אשר תבושל בו יישבר ואם בכלי נחושת בושלה ומורק ושוטף במים
6 22 ויקרא פרק ו פסוק כב: כל זכר בכוהנים יאכל אותה קודש קודשים היא
6 23 ויקרא פרק ו פסוק כג: וכל חטאת אשר יובא מדמה אל אוהל מועד לכפר בקודש לא תיאכל באש תישרף 
7 1 ויקרא פרק ז פסוק א: וזאת תורת האשם קודש קודשים הוא
7 2 ויקרא פרק ז פסוק ב: במקום אשר ישחטו את העולה ישחטו את האשם ואת דמו יזרוק על המזבח סביב
7 3 ויקרא פרק ז פסוק ג: ואת כל חלבו יקריב ממנו את האליה ואת החלב המכסה את הקרב
7 4 ויקרא פרק ז פסוק ד: ואת שתי הכליות ואת החלב אשר עליהן אשר על הכסלים ואת היותרת על הכבד על הכליות יסירנה
7 5 ויקרא פרק ז פסוק ה: והקטיר אותם הכוהן המזבחה אישה לי-הוה אשם הוא
7 6 ויקרא פרק ז פסוק ו: כל זכר בכוהנים יאכלנו במקום קדוש ייאכל קודש קודשים הוא
7 7 ויקרא פרק ז פסוק ז: כחטאת כאשם תורה אחת להם הכוהן אשר יכפר בו לו יהיה
7 8 ויקרא פרק ז פסוק ח: והכוהן המקריב את עולת איש עור העולה אשר הקריב לכוהן לו יהיה
7 9 ויקרא פרק ז פסוק ט: וכל מנחה אשר תיאפה בתנור וכל נעשה במרחשת ועל מחבת לכוהן המקריב אותה לו תהיה
7 10 ויקרא פרק ז פסוק י: וכל מנחה בלולה בשמן וחרבה לכל בני אהרון תהיה איש כאחיו 
7 11 ויקרא פרק ז פסוק יא: וזאת תורת זבח השלמים אשר יקריב לי-הוה
7 12 ויקרא פרק ז פסוק יב: אם על תודה יקריבנו והקריב על זבח התודה חלות מצות בלולות בשמן ורקיקי מצות משוחים בשמן וסולת מורבכת חלות בלולות בשמן
7 13 ויקרא פרק ז פסוק יג: על חלות לחם חמץ יקריב קרבנו על זבח תודת שלמיו
7 14 ויקרא פרק ז פסוק יד: והקריב ממנו אחד מכל קרבן תרומה לי-הוה לכוהן הזורק את דם השלמים לו יהיה
7 15 ויקרא פרק ז פסוק טו: ובשר זבח תודת שלמיו ביום קרבנו ייאכל לא יניח ממנו עד בוקר
7 16 ויקרא פרק ז פסוק טז: ואם נדר או נדבה זבח קרבנו ביום הקריבו את זבחו ייאכל וממוחרת והנותר ממנו ייאכל
7 17 ויקרא פרק ז פסוק יז: והנותר מבשר הזבח ביום השלישי באש יישרף
7 18 ויקרא פרק ז פסוק יח: ואם היאכול ייאכל מבשר זבח שלמיו ביום השלישי לא יירצה המקריב אותו לא ייחשב לו פיגול יהיה והנפש האוכלת ממנו עוונה תישא
7 19 ויקרא פרק ז פסוק יט: והבשר אשר ייגע בכל טמא לא ייאכל באש יישרף והבשר כל טהור יאכל בשר
7 20 ויקרא פרק ז פסוק כ: והנפש אשר תאכל בשר מזבח השלמים אשר לי-הוה וטומאתו עליו ונכרתה הנפש ההיא מעמיה
7 21 ויקרא פרק ז פסוק כא: ונפש כי תיגע בכל טמא בטומאת אדם או בבהמה טמאה או בכל שקץ טמא ואכל מבשר זבח השלמים אשר לי-הוה ונכרתה הנפש ההיא מעמיה 
7 22 ויקרא פרק ז פסוק כב: וידבר י-הוה אל משה לאמור
7 23 ויקרא פרק ז פסוק כג: דבר אל בני ישראל לאמור כל חלב שור וכשב ועז לא תאכלו
7 24 ויקרא פרק ז פסוק כד: וחלב נבילה וחלב טריפה ייעשה לכל מלאכה ואכול לא תאכלוהו
7 25 ויקרא פרק ז פסוק כה: כי כל אוכל חלב מן הבהמה אשר יקריב ממנה אישה לי-הוה ונכרתה הנפש האוכלת מעמיה
7 26 ויקרא פרק ז פסוק כו: וכל דם לא תאכלו בכול מושבותיכם לעוף ולבהמה
7 27 ויקרא פרק ז פסוק כז: כל נפש אשר תאכל כל דם ונכרתה הנפש ההיא מעמיה
7 28 ויקרא פרק ז פסוק כח: וידבר י-הוה אל משה לאמור
7 29 ויקרא פרק ז פסוק כט: דבר אל בני ישראל לאמור המקריב את זבח שלמיו לי-הוה יביא את קרבנו לי-הוה מזבח שלמיו
7 30 ויקרא פרק ז פסוק ל: ידיו תביאינה את אישי י-הוה את החלב על החזה יביאנו את החזה להניף אותו תנופה לפני י-הוה
7 31 ויקרא פרק ז פסוק לא: והקטיר הכוהן את החלב המזבחה והיה החזה לאהרון ולבניו
7 32 ויקרא פרק ז פסוק לב: ואת שוק הימין תיתנו תרומה לכוהן מזבחי שלמיכם
7 33 ויקרא פרק ז פסוק לג: המקריב את דם השלמים ואת החלב מבני אהרון לו תהיה שוק הימין למנה
7 34 ויקרא פרק ז פסוק לד: כי את חזה התנופה ואת שוק התרומה לקחתי מאת בני ישראל מזבחי שלמיהם ואתן אותם לאהרון הכוהן ולבניו לחוק עולם מאת בני ישראל
7 35 ויקרא פרק ז פסוק לה: זאת משחת אהרון ומשחת בניו מאישי י-הוה ביום הקריב אותם לכהן לי-הוה
7 36 ויקרא פרק ז פסוק לו: אשר ציווה י-הוה לתת להם ביום מושחו אותם מאת בני ישראל חוקת עולם לדורותם
7 37 ויקרא פרק ז פסוק לז: זאת התורה לעולה למנחה ולחטאת ולאשם ולמילואים ולזבח השלמים
7 38 ויקרא פרק ז פסוק לח: אשר ציווה י-הוה את משה בהר סיניי ביום צוותו את בני ישראל להקריב את קרבניהם לי-הוה במדבר סיניי 
8 1 ויקרא פרק ח פסוק א: וידבר י-הוה אל משה לאמור
8 2 ויקרא פרק ח פסוק ב: קח את אהרון ואת בניו איתו ואת הבגדים ואת שמן המשחה ואת פר החטאת ואת שני האילים ואת סל המצות
8 3 ויקרא פרק ח פסוק ג: ואת כל העדה הקהל אל פתח אוהל מועד
8 4 ויקרא פרק ח פסוק ד: ויעש משה כאשר ציווה י-הוה אותו ותיקהל העדה אל פתח אוהל מועד
8 5 ויקרא פרק ח פסוק ה: ויאמר משה אל העדה זה הדבר אשר ציווה י-הוה לעשות
8 6 ויקרא פרק ח פסוק ו: ויקרב משה את אהרון ואת בניו וירחץ אותם במים
8 7 ויקרא פרק ח פסוק ז: וייתן עליו את הכותונת ויחגור אותו באבנט וילבש אותו את המעיל וייתן עליו את האיפוד ויחגור אותו בחשב האיפוד ויאפוד לו בו
8 8 ויקרא פרק ח פסוק ח: וישם עליו את החושן וייתן אל החושן את האורים ואת התומים
8 9 ויקרא פרק ח פסוק ט: וישם את המצנפת על ראשו וישם על המצנפת אל מול פניו את ציץ הזהב נזר הקודש כאשר ציווה י-הוה את משה
8 10 ויקרא פרק ח פסוק י: וייקח משה את שמן המשחה וימשח את המשכן ואת כל אשר בו ויקדש אותם
8 11 ויקרא פרק ח פסוק יא: ויז ממנו על המזבח שבע פעמים וימשח את המזבח ואת כל כליו ואת הכיור ואת כנו לקדשם
8 12 ויקרא פרק ח פסוק יב: וייצוק משמן המשחה על ראש אהרון וימשח אותו לקדשו
8 13 ויקרא פרק ח פסוק יג: ויקרב משה את בני אהרון וילבישם כותונות ויחגור אותם אבנט ויחבוש להם מגבעות כאשר ציווה י-הוה את משה
8 14 ויקרא פרק ח פסוק יד: ויגש את פר החטאת ויסמוך אהרון ובניו את ידיהם על ראש פר החטאת
8 15 ויקרא פרק ח פסוק טו: וישחט וייקח משה את הדם וייתן על קרנות המזבח סביב באצבעו ויחטא את המזבח ואת הדם יצק אל יסוד המזבח ויקדשהו לכפר עליו
8 16 ויקרא פרק ח פסוק טז: וייקח את כל החלב אשר על הקרב ואת יותרת הכבד ואת שתי הכליות ואת חלבהן ויקטר משה המזבחה
8 17 ויקרא פרק ח פסוק יז: ואת הפר ואת עורו ואת בשרו ואת פרשו שרף באש מחוץ למחנה כאשר ציווה י-הוה את משה
8 18 ויקרא פרק ח פסוק יח: ויקרב את איל העולה ויסמכו אהרון ובניו את ידיהם על ראש האיל
8 19 ויקרא פרק ח פסוק יט: וישחט ויזרוק משה את הדם על המזבח סביב
8 20 ויקרא פרק ח פסוק כ: ואת האיל ניתח לנתחיו ויקטר משה את הראש ואת הנתחים ואת הפדר
8 21 ויקרא פרק ח פסוק כא: ואת הקרב ואת הכרעיים רחץ במים ויקטר משה את כל האיל המזבחה עולה הוא לריח ניחוח אישה הוא לי-הוה כאשר ציווה י-הוה את משה
8 22 ויקרא פרק ח פסוק כב: ויקרב את האיל השני איל המילואים ויסמכו אהרון ובניו את ידיהם על ראש האיל
8 23 ויקרא פרק ח פסוק כג: וישחט וייקח משה מדמו וייתן על תנוך אוזן אהרון הימנית ועל בוהן ידו הימנית ועל בוהן רגלו הימנית
8 24 ויקרא פרק ח פסוק כד: ויקרב את בני אהרון וייתן משה מן הדם על תנוך אוזנם הימנית ועל בוהן ידם הימנית ועל בוהן רגלם הימנית ויזרוק משה את הדם על המזבח סביב
8 25 ויקרא פרק ח פסוק כה: וייקח את החלב ואת האליה ואת כל החלב אשר על הקרב ואת יותרת הכבד ואת שתי הכליות ואת חלבהן ואת שוק הימין
8 26 ויקרא פרק ח פסוק כו: ומסל המצות אשר לפני י-הוה לקח חלת מצה אחת וחלת לחם שמן אחת ורקיק אחד וישם על החלבים ועל שוק הימין
8 27 ויקרא פרק ח פסוק כז: וייתן את הכול על כפי אהרון ועל כפי בניו וינף אותם תנופה לפני י-הוה
8 28 ויקרא פרק ח פסוק כח: וייקח משה אותם מעל כפיהם ויקטר המזבחה על העולה מילואים הם לריח ניחוח אישה הוא לי-הוה
8 29 ויקרא פרק ח פסוק כט: וייקח משה את החזה ויניפהו תנופה לפני י-הוה מאיל המילואים למשה היה למנה כאשר ציווה י-הוה את משה
8 30 ויקרא פרק ח פסוק ל: וייקח משה משמן המשחה ומן הדם אשר על המזבח ויז על אהרון על בגדיו ועל בניו ועל בגדי בניו איתו ויקדש את אהרון את בגדיו ואת בניו ואת בגדי בניו איתו
8 31 ויקרא פרק ח פסוק לא: ויאמר משה אל אהרון ואל בניו בשלו את הבשר פתח אוהל מועד ושם תאכלו אותו ואת הלחם אשר בסל המילואים כאשר ציוויתי לאמור אהרון ובניו יאכלוהו
8 32 ויקרא פרק ח פסוק לב: והנותר בבשר ובלחם באש תשרופו
8 33 ויקרא פרק ח פסוק לג: ומפתח אוהל מועד לא תצאו שבעת ימים עד יום מלאות ימי מילואיכם כי שבעת ימים ימלא את ידכם
8 34 ויקרא פרק ח פסוק לד: כאשר עשה ביום הזה ציווה י-הוה לעשות לכפר עליכם
8 35 ויקרא פרק ח פסוק לה: ופתח אוהל מועד תשבו יומם ולילה שבעת ימים ושמרתם את משמרת י-הוה ולא תמותו כי כן צוויתי
8 36 ויקרא פרק ח פסוק לו: ויעש אהרון ובניו את כל הדברים אשר ציווה י-הוה ביד משה 
9 1 ויקרא פרק ט פסוק א: ויהי ביום השמיני קרא משה לאהרון ולבניו ולזקני ישראל
9 2 ויקרא פרק ט פסוק ב: ויאמר אל אהרון קח לך עגל בן בקר לחטאת ואיל לעולה תמימים והקרב לפני י-הוה
9 3 ויקרא פרק ט פסוק ג: ואל בני ישראל תדבר לאמור קחו שעיר עיזים לחטאת ועגל וכבש בני שנה תמימים לעולה
9 4 ויקרא פרק ט פסוק ד: ושור ואיל לשלמים לזבוח לפני י-הוה ומנחה בלולה בשמן כי היום י-הוה נראה אליכם
9 5 ויקרא פרק ט פסוק ה: ויקחו את אשר ציווה משה אל פני אוהל מועד ויקרבו כל העדה ויעמדו לפני י-הוה
9 6 ויקרא פרק ט פסוק ו: ויאמר משה זה הדבר אשר ציווה י-הוה תעשו ויירא אליכם כבוד י-הוה
9 7 ויקרא פרק ט פסוק ז: ויאמר משה אל אהרון קרב אל המזבח ועשה את חטאתך ואת עולתך וכפר בעדך ובעד העם ועשה את קרבן העם וכפר בעדם כאשר ציווה י-הוה
9 8 ויקרא פרק ט פסוק ח: ויקרב אהרון אל המזבח וישחט את עגל החטאת אשר לו
9 9 ויקרא פרק ט פסוק ט: ויקריבו בני אהרון את הדם אליו ויטבול אצבעו בדם וייתן על קרנות המזבח ואת הדם יצק אל יסוד המזבח
9 10 ויקרא פרק ט פסוק י: ואת החלב ואת הכליות ואת היותרת מן הכבד מן החטאת הקטיר המזבחה כאשר ציווה י-הוה את משה
9 11 ויקרא פרק ט פסוק יא: ואת הבשר ואת העור שרף באש מחוץ למחנה
9 12 ויקרא פרק ט פסוק יב: וישחט את העולה וימציאו בני אהרון אליו את הדם ויזרקהו על המזבח סביב
9 13 ויקרא פרק ט פסוק יג: ואת העולה המציאו אליו לנתחיה ואת הראש ויקטר על המזבח
9 14 ויקרא פרק ט פסוק יד: וירחץ את הקרב ואת הכרעיים ויקטר על העולה המזבחה
9 15 ויקרא פרק ט פסוק טו: ויקרב את קרבן העם וייקח את שעיר החטאת אשר לעם וישחטהו ויחטאהו כראשון
9 16 ויקרא פרק ט פסוק טז: ויקרב את העולה ויעשהא כמשפט
9 17 ויקרא פרק ט פסוק יז: ויקרב את המנחה וימלא כפו ממנה ויקטר על המזבח מלבד עולת הבוקר
9 18 ויקרא פרק ט פסוק יח: וישחט את השור ואת האיל זבח השלמים אשר לעם וימציאו בני אהרון את הדם אליו ויזרקהו על המזבח סביב
9 19 ויקרא פרק ט פסוק יט: ואת החלבים מן השור ומן האיל האליה והמכסה והכליות ויותרת הכבד
9 20 ויקרא פרק ט פסוק כ: וישימו את החלבים על החזות ויקטר החלבים המזבחה
9 21 ויקרא פרק ט פסוק כא: ואת החזות ואת שוק הימין הניף אהרון תנופה לפני י-הוה כאשר ציווה משה
9 22 ויקרא פרק ט פסוק כב: ויישא אהרון את ידיו אל העם ויברכם ויירד מעשות החטאת והעולה והשלמים
9 23 ויקרא פרק ט פסוק כג: ויבוא משה ואהרון אל אוהל מועד וייצאו ויברכו את העם ויירא כבוד י-הוה אל כל העם
9 24 ויקרא פרק ט פסוק כד: ותצא אש מלפני י-הוה ותאכל על המזבח את העולה ואת החלבים וירא כל העם וירונו וייפלו על פניהם
10 1 ויקרא פרק י פסוק א: ויקחו בני אהרון נדב ואביהוא איש מחתתו וייתנו בהן אש וישימו עליה קטורת ויקריבו לפני י-הוה אש זרה אשר לא ציווה אותם
10 2 ויקרא פרק י פסוק ב: ותצא אש מלפני י-הוה ותאכל אותם וימותו לפני י-הוה
10 3 ויקרא פרק י פסוק ג: ויאמר משה אל אהרון הוא אשר דיבר י-הוה לאמור בקרוביי איקדש ועל פני כל העם איכבד ויידום אהרון
10 4 ויקרא פרק י פסוק ד: ויקרא משה אל מישאל ואל אלצפן בני עוזיאל דוד אהרון ויאמר אליהם קרבו שאו את אחיכם מאת פני הקודש אל מחוץ למחנה
10 5 ויקרא פרק י פסוק ה: ויקרבו ויישאום בכותונותם אל מחוץ למחנה כאשר דיבר משה
10 6 ויקרא פרק י פסוק ו: ויאמר משה אל אהרון ולאלעזר ולאיתמר בניו ראשיכם אל תפרעו ובגדיכם לא תפרומו ולא תמותו ועל כל העדה יקצוף ואחיכם כל בית ישראל יבכו את השריפה אשר שרף י-הוה
10 7 ויקרא פרק י פסוק ז: ומפתח אוהל מועד לא תצאו פן תמותו כי שמן משחת י-הוה עליכם ויעשו כדבר משה 
10 8 ויקרא פרק י פסוק ח: וידבר י-הוה אל אהרון לאמור
10 9 ויקרא פרק י פסוק ט: יין ושיכר אל תשת אתה ובניך איתך בבואכם אל אוהל מועד ולא תמותו חוקת עולם לדורותיכם
10 10 ויקרא פרק י פסוק י: ולהבדיל בין הקודש ובין החול ובין הטמא ובין הטהור
10 11 ויקרא פרק י פסוק יא: ולהורות את בני ישראל את כל החוקים אשר דיבר י-הוה אליהם ביד משה 
10 12 ויקרא פרק י פסוק יב: וידבר משה אל אהרון ואל אלעזר ואל איתמר בניו הנותרים קחו את המנחה הנותרת מאישי י-הוה ואכלוה מצות אצל המזבח כי קודש קודשים היא
10 13 ויקרא פרק י פסוק יג: ואכלתם אותה במקום קדוש כי חוקך וחוק בניך היא מאישי י-הוה כי כן צוויתי
10 14 ויקרא פרק י פסוק יד: ואת חזה התנופה ואת שוק התרומה תאכלו במקום טהור אתה ובניך ובנותיך איתך כי חוקך וחוק בניך ניתנו מזבחי שלמי בני ישראל
10 15 ויקרא פרק י פסוק טו: שוק התרומה וחזה התנופה על אישי החלבים יביאו להניף תנופה לפני י-הוה והיה לך ולבניך איתך לחוק עולם כאשר ציווה י-הוה
10 16 ויקרא פרק י פסוק טז: ואת שעיר החטאת דרוש דרש משה והנה שורף ויקצוף על אלעזר ועל איתמר בני אהרון הנותרים לאמור
10 17 ויקרא פרק י פסוק יז: מדוע לא אכלתם את החטאת במקום הקודש כי קודש קודשים היא ואותה נתן לכם לשאת את עוון העדה לכפר עליהם לפני י-הוה
10 18 ויקרא פרק י פסוק יח: הן לא הובא את דמה אל הקודש פנימה אכול תאכלו אותה בקודש כאשר ציוויתי
10 19 ויקרא פרק י פסוק יט: וידבר אהרון אל משה הן היום הקריבו את חטאתם ואת עולתם לפני י-הוה ותקראנה אותי כאלה ואכלתי חטאת היום הייטב בעיני י-הוה
10 20 ויקרא פרק י פסוק כ: וישמע משה וייטב בעיניו 
11 1 ויקרא פרק יא פסוק א: וידבר י-הוה אל משה ואל אהרון לאמור אליהם
11 2 ויקרא פרק יא פסוק ב: דברו אל בני ישראל לאמור זאת החיה אשר תאכלו מכל הבהמה אשר על הארץ
11 3 ויקרא פרק יא פסוק ג: כול מפרסת פרסה ושוסעת שסע פרסות מעלת גרה בבהמה אותה תאכלו
11 4 ויקרא פרק יא פסוק ד: אך את זה לא תאכלו ממעלי הגרה וממפריסי הפרסה את הגמל כי מעלה גרה הוא ופרסה איננו מפריס טמא הוא לכם
11 5 ויקרא פרק יא פסוק ה: ואת השפן כי מעלה גרה הוא ופרסה לא יפריס טמא הוא לכם
11 6 ויקרא פרק יא פסוק ו: ואת הארנבת כי מעלת גרה היא ופרסה לא הפריסה טמאה היא לכם
11 7 ויקרא פרק יא פסוק ז: ואת החזיר כי מפריס פרסה הוא ושוסע שסע פרסה והוא גרה לא ייגר טמא הוא לכם
11 8 ויקרא פרק יא פסוק ח: מבשרם לא תאכלו ובנבלתם לא תיגעו טמאים הם לכם
11 9 ויקרא פרק יא פסוק ט: את זה תאכלו מכול אשר במים כול אשר לו סנפיר וקשקשת במים בימים ובנחלים אותם תאכלו
11 10 ויקרא פרק יא פסוק י: וכול אשר אין לו סנפיר וקשקשת בימים ובנחלים מכול שרץ המים ומכול נפש החיה אשר במים שקץ הם לכם
11 11 ויקרא פרק יא פסוק יא: ושקץ יהיו לכם מבשרם לא תאכלו ואת נבלתם תשקצו
11 12 ויקרא פרק יא פסוק יב: כול אשר אין לו סנפיר וקשקשת במים שקץ הוא לכם
11 13 ויקרא פרק יא פסוק יג: ואת אלה תשקצו מן העוף לא ייאכלו שקץ הם את הנשר ואת הפרס ואת העוזנייה
11 14 ויקרא פרק יא פסוק יד: ואת הדאה ואת האיה למינה
11 15 ויקרא פרק יא פסוק טו: את כל עורב למינו
11 16 ויקרא פרק יא פסוק טז: ואת בת היענה ואת התחמס ואת השחף ואת הנץ למינהו
11 17 ויקרא פרק יא פסוק יז: ואת הכוס ואת השלך ואת הינשוף
11 18 ויקרא פרק יא פסוק יח: ואת התנשמת ואת הקאת ואת הרחם
11 19 ויקרא פרק יא פסוק יט: ואת החסידה האנפה למינה ואת הדוכיפת ואת העטלף
11 20 ויקרא פרק יא פסוק כ: כול שרץ העוף ההולך על ארבע שקץ הוא לכם
11 21 ויקרא פרק יא פסוק כא: אך את זה תאכלו מכול שרץ העוף ההולך על ארבע אשר לו כרעיים ממעל לרגליו לנתר בהן על הארץ
11 22 ויקרא פרק יא פסוק כב: את אלה מהם תאכלו את הארבה למינו ואת הסולעם למינהו ואת החרגול למינהו ואת החגב למינהו
11 23 ויקרא פרק יא פסוק כג: וכול שרץ העוף אשר לו ארבע רגליים שקץ הוא לכם
11 24 ויקרא פרק יא פסוק כד: ולאלה תיטמאו כל הנוגע בנבלתם יטמא עד הערב
11 25 ויקרא פרק יא פסוק כה: וכל הנושא מנבלתם יכבס בגדיו וטמא עד הערב
11 26 ויקרא פרק יא פסוק כו: לכל הבהמה אשר היא מפרסת פרסה ושסע איננה שוסעת וגרה איננה מעלה טמאים הם לכם כל הנוגע בהם יטמא
11 27 ויקרא פרק יא פסוק כז: וכול הולך על כפיו בכל החיה ההולכת על ארבע טמאים הם לכם כל הנוגע בנבלתם יטמא עד הערב
11 28 ויקרא פרק יא פסוק כח: והנושא את נבלתם יכבס בגדיו וטמא עד הערב טמאים המה לכם 
11 29 ויקרא פרק יא פסוק כט: וזה לכם הטמא בשרץ השורץ על הארץ החולד והעכבר והצב למינהו
11 30 ויקרא פרק יא פסוק ל: והאנקה והכוח והלטאה והחומט והתנשמת
11 31 ויקרא פרק יא פסוק לא: אלה הטמאים לכם בכל השרץ כל הנוגע בהם במותם יטמא עד הערב
11 32 ויקרא פרק יא פסוק לב: וכול אשר ייפול עליו מהם במותם יטמא מכל כלי עץ או בגד או עור או שק כל כלי אשר ייעשה מלאכה בהם במים יובא וטמא עד הערב וטהר
11 33 ויקרא פרק יא פסוק לג: וכל כלי חרש אשר ייפול מהם אל תוכו כול אשר בתוכו יטמא ואותו תשבורו
11 34 ויקרא פרק יא פסוק לד: מכל האוכל אשר ייאכל אשר יבוא עליו מים יטמא וכל משקה אשר יישתה בכל כלי יטמא
11 35 ויקרא פרק יא פסוק לה: וכול אשר ייפול מנבלתם עליו יטמא תנור וכיריים יותץ טמאים הם וטמאים יהיו לכם
11 36 ויקרא פרק יא פסוק לו: אך מעיין ובור מקוה מים יהיה טהור ונוגע בנבלתם יטמא
11 37 ויקרא פרק יא פסוק לז: וכי ייפול מנבלתם על כל זרע זירוע אשר ייזרע טהור הוא
11 38 ויקרא פרק יא פסוק לח: וכי יותן מים על זרע ונפל מנבלתם עליו טמא הוא לכם 
11 39 ויקרא פרק יא פסוק לט: וכי ימות מן הבהמה אשר היא לכם לאוכלה הנוגע בנבלתה יטמא עד הערב
11 40 ויקרא פרק יא פסוק מ: והאוכל מנבלתה יכבס בגדיו וטמא עד הערב והנושא את נבלתה יכבס בגדיו וטמא עד הערב
11 41 ויקרא פרק יא פסוק מא: וכל השרץ השורץ על הארץ שקץ הוא לא ייאכל
11 42 ויקרא פרק יא פסוק מב: כול הולך על גחון וכול הולך על ארבע עד כל מרבה רגליים לכל השרץ השורץ על הארץ לא תאכלום כי שקץ הם
11 43 ויקרא פרק יא פסוק מג: אל תשקצו את נפשותיכם בכל השרץ השורץ ולא תיטמאו בהם ונטמאתם בם
11 44 ויקרא פרק יא פסוק מד: כי אני י-הוה א-לוהיכם והתקדשתם והייתם קדושים כי קדוש אני ולא תטמאו את נפשותיכם בכל השרץ הרומש על הארץ
11 45 ויקרא פרק יא פסוק מה: כי אני י-הוה המעלה אתכם מארץ מצריים להיות לכם לא-לוהים והייתם קדושים כי קדוש אני
11 46 ויקרא פרק יא פסוק מו: זאת תורת הבהמה והעוף וכול נפש החיה הרומשת במים ולכל נפש השורצת על הארץ
11 47 ויקרא פרק יא פסוק מז: להבדיל בין הטמא ובין הטהור ובין החיה הנאכלת ובין החיה אשר לא תיאכל 
12 1 ויקרא פרק יב פסוק א: וידבר י-הוה אל משה לאמור
12 2 ויקרא פרק יב פסוק ב: דבר אל בני ישראל לאמור אישה כי תזריע וילדה זכר וטמאה שבעת ימים כימי נידת דוותה תטמא
12 3 ויקרא פרק יב פסוק ג: וביום השמיני יימול בשר עורלתו
12 4 ויקרא פרק יב פסוק ד: ושלושים יום ושלושת ימים תשב בדמי טוהרה בכל קודש לא תיגע ואל המקדש לא תבוא עד מלאות ימי טוהרה
12 5 ויקרא פרק יב פסוק ה: ואם נקבה תלד וטמאה שבועיים כנידתה ושישים יום וששת ימים תשב על דמי טוהרה
12 6 ויקרא פרק יב פסוק ו: ובמלאות ימי טוהרה לבן או לבת תביא כבש בן שנתו לעולה ובן יונה או תור לחטאת אל פתח אוהל מועד אל הכוהן
12 7 ויקרא פרק יב פסוק ז: והקריבו לפני י-הוה וכיפר עליה וטהרה ממקור דמיה זאת תורת היולדת לזכר או לנקבה
12 8 ויקרא פרק יב פסוק ח: ואם לא תמצא ידה די שה ולקחה שתי תורים או שני בני יונה אחד לעולה ואחד לחטאת וכיפר עליה הכוהן וטהרה 
13 1 ויקרא פרק יג פסוק א: וידבר י-הוה אל משה ואל אהרון לאמור
13 2 ויקרא פרק יג פסוק ב: אדם כי יהיה בעור בשרו שאת או ספחת או בהרת והיה בעור בשרו לנגע צרעת והובא אל אהרון הכוהן או אל אחד מבניו הכוהנים
13 3 ויקרא פרק יג פסוק ג: וראה הכוהן את הנגע בעור הבשר ושיער בנגע הפך לבן ומראה הנגע עמוק מעור בשרו נגע צרעת הוא וראהו הכוהן וטימא אותו
13 4 ויקרא פרק יג פסוק ד: ואם בהרת לבנה היא בעור בשרו ועמוק אין מראהא מן העור ושערה לא הפך לבן והסגיר הכוהן את הנגע שבעת ימים
13 5 ויקרא פרק יג פסוק ה: וראהו הכוהן ביום השביעי והנה הנגע עמד בעיניו לא פשה הנגע בעור והסגירו הכוהן שבעת ימים שנית
13 6 ויקרא פרק יג פסוק ו: וראה הכוהן אותו ביום השביעי שנית והנה כהה הנגע ולא פשה הנגע בעור וטיהרו הכוהן מספחת היא וכיבס בגדיו וטהר
13 7 ויקרא פרק יג פסוק ז: ואם פשה תפשה המספחת בעור אחרי היראותו אל הכוהן לטוהרתו ונראה שנית אל הכוהן
13 8 ויקרא פרק יג פסוק ח: וראה הכוהן והנה פשתה המספחת בעור וטימאו הכוהן צרעת היא 
13 9 ויקרא פרק יג פסוק ט: נגע צרעת כי תהיה באדם והובא אל הכוהן
13 10 ויקרא פרק יג פסוק י: וראה הכוהן והנה שאת לבנה בעור והיא הפכה שיער לבן ומחית בשר חי בשאת
13 11 ויקרא פרק יג פסוק יא: צרעת נושנת היא בעור בשרו וטימאו הכוהן לא יסגירנו כי טמא הוא
13 12 ויקרא פרק יג פסוק יב: ואם פרוח תפרח הצרעת בעור וכיסתה הצרעת את כל עור הנגע מראשו ועד רגליו לכל מראה עיני הכוהן
13 13 ויקרא פרק יג פסוק יג: וראה הכוהן והנה כיסתה הצרעת את כל בשרו וטיהר את הנגע כולו הפך לבן טהור הוא
13 14 ויקרא פרק יג פסוק יד: וביום היראות בו בשר חי יטמא
13 15 ויקרא פרק יג פסוק טו: וראה הכוהן את הבשר החי וטימאו הבשר החי טמא הוא צרעת הוא
13 16 ויקרא פרק יג פסוק טז: או כי ישוב הבשר החי ונהפך ללבן ובא אל הכוהן
13 17 ויקרא פרק יג פסוק יז: וראהו הכוהן והנה נהפך הנגע ללבן וטיהר הכוהן את הנגע טהור הוא 
13 18 ויקרא פרק יג פסוק יח: ובשר כי יהיה בו בעורו שחין ונרפא
13 19 ויקרא פרק יג פסוק יט: והיה במקום השחין שאת לבנה או בהרת לבנה אדמדמת ונראה אל הכוהן
13 20 ויקרא פרק יג פסוק כ: וראה הכוהן והנה מראהא שפל מן העור ושיערה הפך לבן וטימאו הכוהן נגע צרעת היא בשחין פרחה
13 21 ויקרא פרק יג פסוק כא: ואם יראנה הכוהן והנה אין בה שיער לבן ושפלה איננה מן העור והיא כהה והסגירו הכוהן שבעת ימים
13 22 ויקרא פרק יג פסוק כב: ואם פשה תפשה בעור וטימא הכוהן אותו נגע היא
13 23 ויקרא פרק יג פסוק כג: ואם תחתיה תעמוד הבהרת לא פשתה צרבת השחין היא וטיהרו הכוהן 
13 24 ויקרא פרק יג פסוק כד: או בשר כי יהיה בעורו מכוות אש והייתה מחית המכווה בהרת לבנה אדמדמת או לבנה
13 25 ויקרא פרק יג פסוק כה: וראה אותה הכוהן והנה נהפך שיער לבן בבהרת ומראהא עמוק מן העור צרעת היא במכווה פרחה וטימא אותו הכוהן נגע צרעת היא
13 26 ויקרא פרק יג פסוק כו: ואם יראנה הכוהן והנה אין בבהרת שיער לבן ושפלה איננה מן העור והיא כהה והסגירו הכוהן שבעת ימים
13 27 ויקרא פרק יג פסוק כז: וראהו הכוהן ביום השביעי אם פשה תפשה בעור וטימא הכוהן אותו נגע צרעת היא
13 28 ויקרא פרק יג פסוק כח: ואם תחתיה תעמוד הבהרת לא פשתה בעור והיא כהה שאת המכווה היא וטיהרו הכוהן כי צרבת המכווה היא 
13 29 ויקרא פרק יג פסוק כט: ואיש או אישה כי יהיה בו נגע בראש או בזקן
13 30 ויקרא פרק יג פסוק ל: וראה הכוהן את הנגע והנה מראהו עמוק מן העור ובו שיער צהוב דק וטימא אותו הכוהן נתק הוא צרעת הראש או הזקן הוא
13 31 ויקרא פרק יג פסוק לא: וכי יראה הכוהן את נגע הנתק והנה אין מראהו עמוק מן העור ושיער שחור אין בו והסגיר הכוהן את נגע הנתק שבעת ימים
13 32 ויקרא פרק יג פסוק לב: וראה הכוהן את הנגע ביום השביעי והנה לא פשה הנתק ולא היה בו שיער צהוב ומראה הנתק אין עמוק מן העור
13 33 ויקרא פרק יג פסוק לג: והתגלח ואת הנתק לא יגלח והסגיר הכוהן את הנתק שבעת ימים שנית
13 34 ויקרא פרק יג פסוק לד: וראה הכוהן את הנתק ביום השביעי והנה לא פשה הנתק בעור ומראהו איננו עמוק מן העור וטיהר אותו הכוהן וכיבס בגדיו וטהר
13 35 ויקרא פרק יג פסוק לה: ואם פשה יפשה הנתק בעור אחרי טוהרתו
13 36 ויקרא פרק יג פסוק לו: וראהו הכוהן והנה פשה הנתק בעור לא יבקר הכוהן לשיער הצהוב טמא הוא
13 37 ויקרא פרק יג פסוק לז: ואם בעיניו עמד הנתק ושיער שחור צמח בו נרפא הנתק טהור הוא וטיהרו הכוהן 
13 38 ויקרא פרק יג פסוק לח: ואיש או אישה כי יהיה בעור בשרם בהרות בהרות לבנות
13 39 ויקרא פרק יג פסוק לט: וראה הכוהן והנה בעור בשרם בהרות כהות לבנות בוהק הוא פרח בעור טהור הוא 
13 40 ויקרא פרק יג פסוק מ: ואיש כי יימרט ראשו קירח הוא טהור הוא
13 41 ויקרא פרק יג פסוק מא: ואם מפאת פניו יימרט ראשו גיבח הוא טהור הוא
13 42 ויקרא פרק יג פסוק מב: וכי יהיה בקרחת או בגבחת נגע לבן אדמדם צרעת פורחת היא בקרחתו או בגבחתו
13 43 ויקרא פרק יג פסוק מג: וראה אותו הכוהן והנה שאת הנגע לבנה אדמדמת בקרחתו או בגבחתו כמראה צרעת עור בשר
13 44 ויקרא פרק יג פסוק מד: איש צרוע הוא טמא הוא טמא יטמאנו הכוהן בראשו נגעו
13 45 ויקרא פרק יג פסוק מה: והצרוע אשר בו הנגע בגדיו יהיו פרומים וראשו יהיה פרוע ועל שפם יעטה וטמא טמא יקרא
13 46 ויקרא פרק יג פסוק מו: כל ימי אשר הנגע בו יטמא טמא הוא בדד יישב מחוץ למחנה מושבו 
13 47 ויקרא פרק יג פסוק מז: והבגד כי יהיה בו נגע צרעת בבגד צמר או בבגד פשתים
13 48 ויקרא פרק יג פסוק מח: או בשתי או בערב לפשתים ולצמר או בעור או בכל מלאכת עור
13 49 ויקרא פרק יג פסוק מט: והיה הנגע ירקרק או אדמדם בבגד או בעור או בשתי או בערב או בכל כלי עור נגע צרעת הוא והוראה את הכוהן
13 50 ויקרא פרק יג פסוק נ: וראה הכוהן את הנגע והסגיר את הנגע שבעת ימים
13 51 ויקרא פרק יג פסוק נא: וראה את הנגע ביום השביעי כי פשה הנגע בבגד או בשתי או בערב או בעור לכול אשר ייעשה העור למלאכה צרעת ממארת הנגע טמא הוא
13 52 ויקרא פרק יג פסוק נב: ושרף את הבגד או את השתי או את הערב בצמר או בפשתים או את כל כלי העור אשר יהיה בו הנגע כי צרעת ממארת היא באש תישרף
13 53 ויקרא פרק יג פסוק נג: ואם יראה הכוהן והנה לא פשה הנגע בבגד או בשתי או בערב או בכל כלי עור
13 54 ויקרא פרק יג פסוק נד: וציווה הכוהן וכיבסו את אשר בו הנגע והסגירו שבעת ימים שנית
13 55 ויקרא פרק יג פסוק נה: וראה הכוהן אחרי הוכבס את הנגע והנה לא הפך הנגע את עינו והנגע לא פשה טמא הוא באש תשרפנו פחתת היא בקרחתו או בגבחתו
13 56 ויקרא פרק יג פסוק נו: ואם ראה הכוהן והנה כהה הנגע אחרי הוכבס אותו וקרע אותו מן הבגד או מן העור או מן השתי או מן הערב
13 57 ויקרא פרק יג פסוק נז: ואם תיראה עוד בבגד או בשתי או בערב או בכל כלי עור פורחת היא באש תשרפנו את אשר בו הנגע
13 58 ויקרא פרק יג פסוק נח: והבגד או השתי או הערב או כל כלי העור אשר תכבס וסר מהם הנגע וכובס שנית וטהר
13 59 ויקרא פרק יג פסוק נט: זאת תורת נגע צרעת בגד הצמר או הפשתים או השתי או הערב או כל כלי עור לטהרו או לטמאו 
14 1 ויקרא פרק יד פסוק א: וידבר י-הוה אל משה לאמור
14 2 ויקרא פרק יד פסוק ב: זאת תהיה תורת המצורע ביום טוהרתו והובא אל הכוהן
14 3 ויקרא פרק יד פסוק ג: ויצא הכוהן אל מחוץ למחנה וראה הכוהן והנה נרפא נגע הצרעת מן הצרוע
14 4 ויקרא פרק יד פסוק ד: וציווה הכוהן ולקח למיטהר שתי ציפורים חיות טהורות ועץ ארז ושני תולעת ואיזוב
14 5 ויקרא פרק יד פסוק ה: וציווה הכוהן ושחט את הציפור האחת אל כלי חרש על מים חיים
14 6 ויקרא פרק יד פסוק ו: את הציפור החיה ייקח אותה ואת עץ הארז ואת שני התולעת ואת האיזוב וטבל אותם ואת הציפור החיה בדם הציפור השחוטה על המים החיים
14 7 ויקרא פרק יד פסוק ז: והזה על המיטהר מן הצרעת שבע פעמים וטיהרו ושילח את הציפור החיה על פני השדה
14 8 ויקרא פרק יד פסוק ח: וכיבס המיטהר את בגדיו וגילח את כל שיערו ורחץ במים וטהר ואחר יבוא אל המחנה וישב מחוץ לאוהלו שבעת ימים
14 9 ויקרא פרק יד פסוק ט: והיה ביום השביעי יגלח את כל שיערו את ראשו ואת זקנו ואת גבות עיניו ואת כל שיערו יגלח וכיבס את בגדיו ורחץ את בשרו במים וטהר
14 10 ויקרא פרק יד פסוק י: וביום השמיני ייקח שני כבשים תמימים וכבשה אחת בת שנתה תמימה ושלושה עשרונים סולת מנחה בלולה בשמן ולוג אחד שמן
14 11 ויקרא פרק יד פסוק יא: והעמיד הכוהן המטהר את האיש המיטהר ואותם לפני י-הוה פתח אוהל מועד
14 12 ויקרא פרק יד פסוק יב: ולקח הכוהן את הכבש האחד והקריב אותו לאשם ואת לוג השמן והניף אותם תנופה לפני י-הוה
14 13 ויקרא פרק יד פסוק יג: ושחט את הכבש במקום אשר ישחט את החטאת ואת העולה במקום הקודש כי כחטאת האשם הוא לכוהן קודש קודשים הוא
14 14 ויקרא פרק יד פסוק יד: ולקח הכוהן מדם האשם ונתן הכוהן על תנוך אוזן המיטהר הימנית ועל בוהן ידו הימנית ועל בוהן רגלו הימנית
14 15 ויקרא פרק יד פסוק טו: ולקח הכוהן מלוג השמן ויצק על כף הכוהן השמאלית
14 16 ויקרא פרק יד פסוק טז: וטבל הכוהן את אצבעו הימנית מן השמן אשר על כפו השמאלית והזה מן השמן באצבעו שבע פעמים לפני י-הוה
14 17 ויקרא פרק יד פסוק יז: ומיתר השמן אשר על כפו ייתן הכוהן על תנוך אוזן המיטהר הימנית ועל בוהן ידו הימנית ועל בוהן רגלו הימנית על דם האשם
14 18 ויקרא פרק יד פסוק יח: והנותר בשמן אשר על כף הכוהן ייתן על ראש המיטהר וכיפר עליו הכוהן לפני י-הוה
14 19 ויקרא פרק יד פסוק יט: ועשה הכוהן את החטאת וכיפר על המיטהר מטומאתו ואחר ישחט את העולה
14 20 ויקרא פרק יד פסוק כ: והעלה הכוהן את העולה ואת המנחה המזבחה וכיפר עליו הכוהן וטהר 
14 21 ויקרא פרק יד פסוק כא: ואם דל הוא ואין ידו משגת ולקח כבש אחד אשם לתנופה לכפר עליו ועישרון סולת אחד בלול בשמן למנחה ולוג שמן
14 22 ויקרא פרק יד פסוק כב: ושתי תורים או שני בני יונה אשר תשיג ידו והיה אחד חטאת והאחד עולה
14 23 ויקרא פרק יד פסוק כג: והביא אותם ביום השמיני לטוהרתו אל הכוהן אל פתח אוהל מועד לפני י-הוה
14 24 ויקרא פרק יד פסוק כד: ולקח הכוהן את כבש האשם ואת לוג השמן והניף אותם הכוהן תנופה לפני י-הוה
14 25 ויקרא פרק יד פסוק כה: ושחט את כבש האשם ולקח הכוהן מדם האשם ונתן על תנוך אוזן המיטהר הימנית ועל בוהן ידו הימנית ועל בוהן רגלו הימנית
14 26 ויקרא פרק יד פסוק כו: ומן השמן ייצוק הכוהן על כף הכוהן השמאלית
14 27 ויקרא פרק יד פסוק כז: והזה הכוהן באצבעו הימנית מן השמן אשר על כפו השמאלית שבע פעמים לפני י-הוה
14 28 ויקרא פרק יד פסוק כח: ונתן הכוהן מן השמן אשר על כפו על תנוך אוזן המיטהר הימנית ועל בוהן ידו הימנית ועל בוהן רגלו הימנית על מקום דם האשם
14 29 ויקרא פרק יד פסוק כט: והנותר מן השמן אשר על כף הכוהן ייתן על ראש המיטהר לכפר עליו לפני י-הוה
14 30 ויקרא פרק יד פסוק ל: ועשה את האחד מן התורים או מן בני היונה מאשר תשיג ידו
14 31 ויקרא פרק יד פסוק לא: את אשר תשיג ידו את האחד חטאת ואת האחד עולה על המנחה וכיפר הכוהן על המיטהר לפני י-הוה
14 32 ויקרא פרק יד פסוק לב: זאת תורת אשר בו נגע צרעת אשר לא תשיג ידו בטוהרתו 
14 33 ויקרא פרק יד פסוק לג: וידבר י-הוה אל משה ואל אהרון לאמור
14 34 ויקרא פרק יד פסוק לד: כי תבואו אל ארץ כנען אשר אני נותן לכם לאחוזה ונתתי נגע צרעת בבית ארץ אחוזתכם
14 35 ויקרא פרק יד פסוק לה: ובא אשר לו הבית והגיד לכוהן לאמור כנגע נראה לי בבית
14 36 ויקרא פרק יד פסוק לו: וציווה הכוהן ופינו את הבית בטרם יבוא הכוהן לראות את הנגע ולא יטמא כל אשר בבית ואחר כן יבוא הכוהן לראות את הבית
14 37 ויקרא פרק יד פסוק לז: וראה את הנגע והנה הנגע בקירות הבית שקערורות ירקרקות או אדמדמות ומראיהן שפל מן הקיר
14 38 ויקרא פרק יד פסוק לח: ויצא הכוהן מן הבית אל פתח הבית והסגיר את הבית שבעת ימים
14 39 ויקרא פרק יד פסוק לט: ושב הכוהן ביום השביעי וראה והנה פשה הנגע בקירות הבית
14 40 ויקרא פרק יד פסוק מ: וציווה הכוהן וחילצו את האבנים אשר בהן הנגע והשליכו אתהן אל מחוץ לעיר אל מקום טמא
14 41 ויקרא פרק יד פסוק מא: ואת הבית יקציע מבית סביב ושפכו את העפר אשר הקצו אל מחוץ לעיר אל מקום טמא
14 42 ויקרא פרק יד פסוק מב: ולקחו אבנים אחרות והביאו אל תחת האבנים ועפר אחר ייקח וטח את הבית
14 43 ויקרא פרק יד פסוק מג: ואם ישוב הנגע ופרח בבית אחר חילץ את האבנים ואחרי הקצות את הבית ואחרי היטוח
14 44 ויקרא פרק יד פסוק מד: ובא הכוהן וראה והנה פשה הנגע בבית צרעת ממארת היא בבית טמא הוא
14 45 ויקרא פרק יד פסוק מה: ונתץ את הבית את אבניו ואת עציו ואת כל עפר הבית והוציא אל מחוץ לעיר אל מקום טמא
14 46 ויקרא פרק יד פסוק מו: והבא אל הבית כל ימי הסגיר אותו יטמא עד הערב
14 47 ויקרא פרק יד פסוק מז: והשוכב בבית יכבס את בגדיו והאוכל בבית יכבס את בגדיו
14 48 ויקרא פרק יד פסוק מח: ואם בוא יבוא הכוהן וראה והנה לא פשה הנגע בבית אחרי היטוח את הבית וטיהר הכוהן את הבית כי נרפא הנגע
14 49 ויקרא פרק יד פסוק מט: ולקח לחטא את הבית שתי ציפורים ועץ ארז ושני תולעת ואיזוב
14 50 ויקרא פרק יד פסוק נ: ושחט את הציפור האחת אל כלי חרש על מים חיים
14 51 ויקרא פרק יד פסוק נא: ולקח את עץ הארז ואת האיזוב ואת שני התולעת ואת הציפור החיה וטבל אותם בדם הציפור השחוטה ובמים החיים והזה אל הבית שבע פעמים
14 52 ויקרא פרק יד פסוק נב: וחיטא את הבית בדם הציפור ובמים החיים ובציפור החיה ובעץ הארז ובאיזוב ובשני התולעת
14 53 ויקרא פרק יד פסוק נג: ושילח את הציפור החיה אל מחוץ לעיר אל פני השדה וכיפר על הבית וטהר
14 54 ויקרא פרק יד פסוק נד: זאת התורה לכל נגע הצרעת ולנתק
14 55 ויקרא פרק יד פסוק נה: ולצרעת הבגד ולבית
14 56 ויקרא פרק יד פסוק נו: ולשאת ולספחת ולבהרת
14 57 ויקרא פרק יד פסוק נז: להורות ביום הטמא וביום הטהור זאת תורת הצרעת 
15 1 ויקרא פרק טו פסוק א: וידבר י-הוה אל משה ואל אהרון לאמור
15 2 ויקרא פרק טו פסוק ב: דברו אל בני ישראל ואמרתם אליהם איש איש כי יהיה זב מבשרו זובו טמא הוא
15 3 ויקרא פרק טו פסוק ג: וזאת תהיה טומאתו בזובו רר בשרו את זובו או החתים בשרו מזובו טומאתו היא
15 4 ויקרא פרק טו פסוק ד: כל המשכב אשר ישכב עליו הזב יטמא וכל הכלי אשר יישב עליו יטמא
15 5 ויקרא פרק טו פסוק ה: ואיש אשר ייגע במשכבו יכבס בגדיו ורחץ במים וטמא עד הערב
15 6 ויקרא פרק טו פסוק ו: והיושב על הכלי אשר יישב עליו הזב יכבס בגדיו ורחץ במים וטמא עד הערב
15 7 ויקרא פרק טו פסוק ז: והנוגע בבשר הזב יכבס בגדיו ורחץ במים וטמא עד הערב
15 8 ויקרא פרק טו פסוק ח: וכי ירוק הזב בטהור וכיבס בגדיו ורחץ במים וטמא עד הערב
15 9 ויקרא פרק טו פסוק ט: וכל המרכב אשר ירכב עליו הזב יטמא
15 10 ויקרא פרק טו פסוק י: וכל הנוגע בכול אשר יהיה תחתיו יטמא עד הערב והנושא אותם יכבס בגדיו ורחץ במים וטמא עד הערב
15 11 ויקרא פרק טו פסוק יא: וכול אשר ייגע בו הזב וידיו לא שטף במים וכיבס בגדיו ורחץ במים וטמא עד הערב
15 12 ויקרא פרק טו פסוק יב: וכלי חרש אשר ייגע בו הזב יישבר וכל כלי עץ יישטף במים
15 13 ויקרא פרק טו פסוק יג: וכי יטהר הזב מזובו וספר לו שבעת ימים לטוהרתו וכיבס בגדיו ורחץ בשרו במים חיים וטהר
15 14 ויקרא פרק טו פסוק יד: וביום השמיני ייקח לו שתי תורים או שני בני יונה ובא לפני י-הוה אל פתח אוהל מועד ונתנם אל הכוהן
15 15 ויקרא פרק טו פסוק טו: ועשה אותם הכוהן אחד חטאת והאחד עולה וכיפר עליו הכוהן לפני י-הוה מזובו 
15 16 ויקרא פרק טו פסוק טז: ואיש כי תצא ממנו שכבת זרע ורחץ במים את כל בשרו וטמא עד הערב
15 17 ויקרא פרק טו פסוק יז: וכל בגד וכל עור אשר יהיה עליו שכבת זרע וכובס במים וטמא עד הערב
15 18 ויקרא פרק טו פסוק יח: ואישה אשר ישכב איש אותה שכבת זרע ורחצו במים וטמאו עד הערב 
15 19 ויקרא פרק טו פסוק יט: ואישה כי תהיה זבה דם יהיה זובה בבשרה שבעת ימים תהיה בנידתה וכל הנוגע בה יטמא עד הערב
15 20 ויקרא פרק טו פסוק כ: וכול אשר תשכב עליו בנידתה יטמא וכול אשר תשב עליו יטמא
15 21 ויקרא פרק טו פסוק כא: וכל הנוגע במשכבה יכבס בגדיו ורחץ במים וטמא עד הערב
15 22 ויקרא פרק טו פסוק כב: וכל הנוגע בכל כלי אשר תשב עליו יכבס בגדיו ורחץ במים וטמא עד הערב
15 23 ויקרא פרק טו פסוק כג: ואם על המשכב הוא או על הכלי אשר היא יושבת עליו בנוגעו בו יטמא עד הערב
15 24 ויקרא פרק טו פסוק כד: ואם שכוב ישכב איש אותה ותהי נידתה עליו וטמא שבעת ימים וכל המשכב אשר ישכב עליו יטמא 
15 25 ויקרא פרק טו פסוק כה: ואישה כי יזוב זוב דמה ימים רבים בלא עת נידתה או כי תזוב על נידתה כל ימי זוב טומאתה כימי נידתה תהיה טמאה היא
15 26 ויקרא פרק טו פסוק כו: כל המשכב אשר תשכב עליו כל ימי זובה כמשכב נידתה יהיה לה וכל הכלי אשר תשב עליו טמא יהיה כטומאת נידתה
15 27 ויקרא פרק טו פסוק כז: וכל הנוגע בם יטמא וכיבס בגדיו ורחץ במים וטמא עד הערב
15 28 ויקרא פרק טו פסוק כח: ואם טהרה מזובה וספרה לה שבעת ימים ואחר תטהר
15 29 ויקרא פרק טו פסוק כט: וביום השמיני תיקח לה שתי תורים או שני בני יונה והביאה אותם אל הכוהן אל פתח אוהל מועד
15 30 ויקרא פרק טו פסוק ל: ועשה הכוהן את האחד חטאת ואת האחד עולה וכיפר עליה הכוהן לפני י-הוה מזוב טומאתה
15 31 ויקרא פרק טו פסוק לא: והיזרתם את בני ישראל מטומאתם ולא ימותו בטומאתם בטמאם את משכני אשר בתוכם
15 32 ויקרא פרק טו פסוק לב: זאת תורת הזב ואשר תצא ממנו שכבת זרע לטומאה בה
15 33 ויקרא פרק טו פסוק לג: והדווה בנידתה והזב את זובו לזכר ולנקבה ולאיש אשר ישכב עם טמאה 
16 1 ויקרא פרק טז פסוק א: וידבר י-הוה אל משה אחרי מות שני בני אהרון בקורבתם לפני י-הוה וימותו
16 2 ויקרא פרק טז פסוק ב: ויאמר י-הוה אל משה דבר אל אהרון אחיך ואל יבוא בכל עת אל הקודש מבית לפרוכת אל פני הכפורת אשר על הארון ולא ימות כי בענן איראה על הכפורת
16 3 ויקרא פרק טז פסוק ג: בזאת יבוא אהרון אל הקודש בפר בן בקר לחטאת ואיל לעולה
16 4 ויקרא פרק טז פסוק ד: כתונת בד קודש ילבש ומכנסי בד יהיו על בשרו ובאבנט בד יחגור ובמצנפת בד יצנוף בגדי קודש הם ורחץ במים את בשרו ולבשם
16 5 ויקרא פרק טז פסוק ה: ומאת עדת בני ישראל ייקח שני שעירי עיזים לחטאת ואיל אחד לעולה
16 6 ויקרא פרק טז פסוק ו: והקריב אהרון את פר החטאת אשר לו וכיפר בעדו ובעד ביתו
16 7 ויקרא פרק טז פסוק ז: ולקח את שני השעירים והעמיד אותם לפני י-הוה פתח אוהל מועד
16 8 ויקרא פרק טז פסוק ח: ונתן אהרון על שני השעירים גורלות גורל אחד לי-הוה וגורל אחד לעזאזל
16 9 ויקרא פרק טז פסוק ט: והקריב אהרון את השעיר אשר עלה עליו הגורל לי-הוה ועשהו חטאת
16 10 ויקרא פרק טז פסוק י: והשעיר אשר עלה עליו הגורל לעזאזל יועמד חי לפני י-הוה לכפר עליו לשלח אותו לעזאזל המדברה
16 11 ויקרא פרק טז פסוק יא: והקריב אהרון את פר החטאת אשר לו וכיפר בעדו ובעד ביתו ושחט את פר החטאת אשר לו
16 12 ויקרא פרק טז פסוק יב: ולקח מלוא המחתה גחלי אש מעל המזבח מלפני י-הוה ומלוא חופניו קטורת סמים דקה והביא מבית לפרוכת
16 13 ויקרא פרק טז פסוק יג: ונתן את הקטורת על האש לפני י-הוה וכיסה ענן הקטורת את הכפורת אשר על העדות ולא ימות
16 14 ויקרא פרק טז פסוק יד: ולקח מדם הפר והזה באצבעו על פני הכפורת קדמה ולפני הכפורת יזה שבע פעמים מן הדם באצבעו
16 15 ויקרא פרק טז פסוק טו: ושחט את שעיר החטאת אשר לעם והביא את דמו אל מבית לפרוכת ועשה את דמו כאשר עשה לדם הפר והזה אותו על הכפורת ולפני הכפורת
16 16 ויקרא פרק טז פסוק טז: וכיפר על הקודש מטומאות בני ישראל ומפשעיהם לכל חטאותם וכן יעשה לאוהל מועד השוכן איתם בתוך טומאותם
16 17 ויקרא פרק טז פסוק יז: וכל אדם לא יהיה באוהל מועד בבואו לכפר בקודש עד צאתו וכיפר בעדו ובעד ביתו ובעד כל קהל ישראל
16 18 ויקרא פרק טז פסוק יח: ויצא אל המזבח אשר לפני י-הוה וכיפר עליו ולקח מדם הפר ומדם השעיר ונתן על קרנות המזבח סביב
16 19 ויקרא פרק טז פסוק יט: והזה עליו מן הדם באצבעו שבע פעמים וטיהרו וקידשו מטומאות בני ישראל
16 20 ויקרא פרק טז פסוק כ: וכילה מכפר את הקודש ואת אוהל מועד ואת המזבח והקריב את השעיר החי
16 21 ויקרא פרק טז פסוק כא: וסמך אהרון את שתי ידיו על ראש השעיר החי והתוודה עליו את כל עוונות בני ישראל ואת כל פשעיהם לכל חטאותם ונתן אותם על ראש השעיר ושילח ביד איש עיתי המדברה
16 22 ויקרא פרק טז פסוק כב: ונשא השעיר עליו את כל עוונותם אל ארץ גזירה ושילח את השעיר במדבר
16 23 ויקרא פרק טז פסוק כג: ובא אהרון אל אוהל מועד ופשט את בגדי הבד אשר לבש בבואו אל הקודש והניחם שם
16 24 ויקרא פרק טז פסוק כד: ורחץ את בשרו במים במקום קדוש ולבש את בגדיו ויצא ועשה את עולתו ואת עולת העם וכיפר בעדו ובעד העם
16 25 ויקרא פרק טז פסוק כה: ואת חלב החטאת יקטיר המזבחה
16 26 ויקרא פרק טז פסוק כו: והמשלח את השעיר לעזאזל יכבס בגדיו ורחץ את בשרו במים ואחרי כן יבוא אל המחנה
16 27 ויקרא פרק טז פסוק כז: ואת פר החטאת ואת שעיר החטאת אשר הובא את דמם לכפר בקודש יוציא אל מחוץ למחנה ושרפו באש את עורותם ואת בשרם ואת פרשם
16 28 ויקרא פרק טז פסוק כח: והשורף אותם יכבס בגדיו ורחץ את בשרו במים ואחרי כן יבוא אל המחנה
16 29 ויקרא פרק טז פסוק כט: והייתה לכם לחוקת עולם בחודש השביעי בעשור לחודש תענו את נפשותיכם וכל מלאכה לא תעשו האזרח והגר הגר בתוככם
16 30 ויקרא פרק טז פסוק ל: כי ביום הזה יכפר עליכם לטהר אתכם מכול חטאותיכם לפני י-הוה תטהרו
16 31 ויקרא פרק טז פסוק לא: שבת שבתון היא לכם ועיניתם את נפשותיכם חוקת עולם
16 32 ויקרא פרק טז פסוק לב: וכיפר הכוהן אשר ימשח אותו ואשר ימלא את ידו לכהן תחת אביו ולבש את בגדי הבד בגדי הקודש
16 33 ויקרא פרק טז פסוק לג: וכיפר את מקדש הקודש ואת אוהל מועד ואת המזבח יכפר ועל הכוהנים ועל כל עם הקהל יכפר
16 34 ויקרא פרק טז פסוק לד: והייתה זאת לכם לחוקת עולם לכפר על בני ישראל מכל חטאותם אחת בשנה ויעש כאשר ציווה י-הוה את משה 
17 1 ויקרא פרק יז פסוק א: וידבר י-הוה אל משה לאמור
17 2 ויקרא פרק יז פסוק ב: דבר אל אהרון ואל בניו ואל כל בני ישראל ואמרת אליהם זה הדבר אשר ציווה י-הוה לאמור
17 3 ויקרא פרק יז פסוק ג: איש איש מבית ישראל אשר ישחט שור או כשב או עז במחנה או אשר ישחט מחוץ למחנה
17 4 ויקרא פרק יז פסוק ד: ואל פתח אוהל מועד לא הביאו להקריב קרבן לי-הוה לפני משכן י-הוה דם ייחשב לאיש ההוא דם שפך ונכרת האיש ההוא מקרב עמו
17 5 ויקרא פרק יז פסוק ה: למען אשר יביאו בני ישראל את זבחיהם אשר הם זובחים על פני השדה והביאום לי-הוה אל פתח אוהל מועד אל הכוהן וזבחו זבחי שלמים לי-הוה אותם
17 6 ויקרא פרק יז פסוק ו: וזרק הכוהן את הדם על מזבח י-הוה פתח אוהל מועד והקטיר החלב לריח ניחוח לי-הוה
17 7 ויקרא פרק יז פסוק ז: ולא יזבחו עוד את זבחיהם לשעירים אשר הם זונים אחריהם חוקת עולם תהיה זאת להם לדורותם
17 8 ויקרא פרק יז פסוק ח: ואליהם תאמר איש איש מבית ישראל ומן הגר אשר יגור בתוכם אשר יעלה עולה או זבח
17 9 ויקרא פרק יז פסוק ט: ואל פתח אוהל מועד לא יביאנו לעשות אותו לי-הוה ונכרת האיש ההוא מעמיו
17 10 ויקרא פרק יז פסוק י: ואיש איש מבית ישראל ומן הגר הגר בתוכם אשר יאכל כל דם ונתתי פניי בנפש האוכלת את הדם והכרתי אותה מקרב עמה
17 11 ויקרא פרק יז פסוק יא: כי נפש הבשר בדם היא ואני נתתיו לכם על המזבח לכפר על נפשותיכם כי הדם הוא בנפש יכפר
17 12 ויקרא פרק יז פסוק יב: על כן אמרתי לבני ישראל כל נפש מכם לא תאכל דם והגר הגר בתוככם לא יאכל דם
17 13 ויקרא פרק יז פסוק יג: ואיש איש מבני ישראל ומן הגר הגר בתוכם אשר יצוד ציד חיה או עוף אשר ייאכל ושפך את דמו וכיסהו בעפר
17 14 ויקרא פרק יז פסוק יד: כי נפש כל בשר דמו בנפשו הוא ואומר לבני ישראל דם כל בשר לא תאכלו כי נפש כל בשר דמו היא כל אוכליו ייכרת
17 15 ויקרא פרק יז פסוק טו: וכל נפש אשר תאכל נבילה וטריפה באזרח ובגר וכיבס בגדיו ורחץ במים וטמא עד הערב וטהר
17 16 ויקרא פרק יז פסוק טז: ואם לא יכבס ובשרו לא ירחץ ונשא עוונו 
18 1 ויקרא פרק יח פסוק א: וידבר י-הוה אל משה לאמור
18 2 ויקרא פרק יח פסוק ב: דבר אל בני ישראל ואמרת אליהם אני י-הוה א-לוהיכם
18 3 ויקרא פרק יח פסוק ג: כמעשה ארץ מצריים אשר ישבתם בה לא תעשו וכמעשה ארץ כנען אשר אני מביא אתכם שמה לא תעשו ובחוקותיהם לא תלכו
18 4 ויקרא פרק יח פסוק ד: את משפטיי תעשו ואת חוקותיי תשמרו ללכת בהם אני י-הוה א-לוהיכם
18 5 ויקרא פרק יח פסוק ה: ושמרתם את חוקותיי ואת משפטיי אשר יעשה אותם האדם וחי בהם אני י-הוה 
18 6 ויקרא פרק יח פסוק ו: איש איש אל כל שאר בשרו לא תקרבו לגלות ערווה אני י-הוה 
18 7 ויקרא פרק יח פסוק ז: ערוות אביך וערוות אימך לא תגלה אימך היא לא תגלה ערוותה 
18 8 ויקרא פרק יח פסוק ח: ערוות אשת אביך לא תגלה ערוות אביך היא 
18 9 ויקרא פרק יח פסוק ט: ערוות אחותך בת אביך או בת אימך מולדת בית או מולדת חוץ לא תגלה ערוותן 
18 10 ויקרא פרק יח פסוק י: ערוות בת בנך או בת בתך לא תגלה ערוותן כי ערוותך הנה 
18 11 ויקרא פרק יח פסוק יא: ערוות בת אשת אביך מולדת אביך אחותך היא לא תגלה ערוותה 
18 12 ויקרא פרק יח פסוק יב: ערוות אחות אביך לא תגלה שאר אביך היא 
18 13 ויקרא פרק יח פסוק יג: ערוות אחות אימך לא תגלה כי שאר אימך היא 
18 14 ויקרא פרק יח פסוק יד: ערוות אחי אביך לא תגלה אל אשתו לא תקרב דודתך היא 
18 15 ויקרא פרק יח פסוק טו: ערוות כלתך לא תגלה אשת בנך היא לא תגלה ערוותה 
18 16 ויקרא פרק יח פסוק טז: ערוות אשת אחיך לא תגלה ערוות אחיך היא 
18 17 ויקרא פרק יח פסוק יז: ערוות אישה ובתה לא תגלה את בת בנה ואת בת בתה לא תיקח לגלות ערוותה שארה הנה זימה היא
18 18 ויקרא פרק יח פסוק יח: ואישה אל אחותה לא תיקח לצרור לגלות ערוותה עליה בחייה
18 19 ויקרא פרק יח פסוק יט: ואל אישה בנידת טומאתה לא תקרב לגלות ערוותה
18 20 ויקרא פרק יח פסוק כ: ואל אשת עמיתך לא תיתן שכובתך לזרע לטומאה בה
18 21 ויקרא פרק יח פסוק כא: ומזרעך לא תיתן להעביר למולך ולא תחלל את שם א-לוהיך אני י-הוה
18 22 ויקרא פרק יח פסוק כב: ואת זכר לא תשכב משכבי אישה תועבה היא
18 23 ויקרא פרק יח פסוק כג: ובכל בהמה לא תיתן שכובתך לטומאה בה ואישה לא תעמוד לפני בהמה לרבעה תבל הוא
18 24 ויקרא פרק יח פסוק כד: אל תיטמאו בכל אלה כי בכל אלה נטמאו הגויים אשר אני משלח מפניכם
18 25 ויקרא פרק יח פסוק כה: ותטמא הארץ ואפקוד עוונה עליה ותקיא הארץ את יושביה
18 26 ויקרא פרק יח פסוק כו: ושמרתם אתם את חוקותיי ואת משפטיי ולא תעשו מכול התועבות האלה האזרח והגר הגר בתוככם
18 27 ויקרא פרק יח פסוק כז: כי את כל התועבות האל עשו אנשי הארץ אשר לפניכם ותטמא הארץ
18 28 ויקרא פרק יח פסוק כח: ולא תקיא הארץ אתכם בטמאכם אותה כאשר קאה את הגוי אשר לפניכם
18 29 ויקרא פרק יח פסוק כט: כי כל אשר יעשה מכול התועבות האלה ונכרתו הנפשות העושות מקרב עמם
18 30 ויקרא פרק יח פסוק ל: ושמרתם את משמרתי לבלתי עשות מחוקות התועבות אשר נעשו לפניכם ולא תיטמאו בהם אני י-הוה א-לוהיכם 
19 1 ויקרא פרק יט פסוק א: וידבר י-הוה אל משה לאמור
19 2 ויקרא פרק יט פסוק ב: דבר אל כל עדת בני ישראל ואמרת אליהם קדושים תהיו כי קדוש אני י-הוה א-לוהיכם
19 3 ויקרא פרק יט פסוק ג: איש אימו ואביו תיראו ואת שבתותיי תשמורו אני י-הוה א-לוהיכם
19 4 ויקרא פרק יט פסוק ד: אל תפנו אל האלילים וא-לוהי מסכה לא תעשו לכם אני י-הוה א-לוהיכם
19 5 ויקרא פרק יט פסוק ה: וכי תזבחו זבח שלמים לי-הוה לרצונכם תזבחוהו
19 6 ויקרא פרק יט פסוק ו: ביום זבחכם ייאכל וממוחרת והנותר עד יום השלישי באש יישרף
19 7 ויקרא פרק יט פסוק ז: ואם היאכול ייאכל ביום השלישי פיגול הוא לא יירצה
19 8 ויקרא פרק יט פסוק ח: ואוכליו עוונו יישא כי את קודש י-הוה חילל ונכרתה הנפש ההיא מעמיה
19 9 ויקרא פרק יט פסוק ט: ובקוצרכם את קציר ארצכם לא תכלה פאת שדך לקצור ולקט קצירך לא תלקט
19 10 ויקרא פרק יט פסוק י: וכרמך לא תעולל ופרט כרמך לא תלקט לעני ולגר תעזוב אותם אני י-הוה א-לוהיכם
19 11 ויקרא פרק יט פסוק יא: לא תגנובו ולא תכחשו ולא תשקרו איש בעמיתו
19 12 ויקרא פרק יט פסוק יב: ולא תישבעו בשמי לשקר וחיללת את שם א-לוהיך אני י-הוה
19 13 ויקרא פרק יט פסוק יג: לא תעשוק את ריעך ולא תגזול לא תלין פעולת שכיר איתך עד בוקר
19 14 ויקרא פרק יט פסוק יד: לא תקלל חירש ולפני עיוור לא תיתן מכשול ויראת מא-לוהיך אני י-הוה
19 15 ויקרא פרק יט פסוק טו: לא תעשו עוול במשפט לא תישא פני דל ולא תהדר פני גדול בצדק תשפוט עמיתך
19 16 ויקרא פרק יט פסוק טז: לא תלך רכיל בעמיך לא תעמוד על דם ריעך אני י-הוה
19 17 ויקרא פרק יט פסוק יז: לא תשנא את אחיך בלבבך הוכח תוכיח את עמיתך ולא תישא עליו חטא
19 18 ויקרא פרק יט פסוק יח: לא תיקום ולא תיטור את בני עמך ואהבת לריעך כמוך אני י-הוה
19 19 ויקרא פרק יט פסוק יט: את חוקותיי תשמורו בהמתך לא תרביע כלאיים שדך לא תזרע כלאיים ובגד כלאיים שעטנז לא יעלה עליך
19 20 ויקרא פרק יט פסוק כ: ואיש כי ישכב את אישה שכבת זרע והיא שפחה נחרפת לאיש והופדה לא נפדתה או חופשה לא ניתן לה ביקורת תהיה לא יומתו כי לא חופשה
19 21 ויקרא פרק יט פסוק כא: והביא את אשמו לי-הוה אל פתח אוהל מועד איל אשם
19 22 ויקרא פרק יט פסוק כב: וכיפר עליו הכוהן באיל האשם לפני י-הוה על חטאתו אשר חטא ונסלח לו מחטאתו אשר חטא 
19 23 ויקרא פרק יט פסוק כג: וכי תבואו אל הארץ ונטעתם כל עץ מאכל וערלתם עורלתו את פרייו שלוש שנים יהיה לכם ערלים לא ייאכל
19 24 ויקרא פרק יט פסוק כד: ובשנה הרביעית יהיה כל פרייו קודש הילולים לי-הוה
19 25 ויקרא פרק יט פסוק כה: ובשנה החמישית תאכלו את פרייו להוסיף לכם תבואתו אני י-הוה א-לוהיכם
19 26 ויקרא פרק יט פסוק כו: לא תאכלו על הדם לא תנחשו ולא תעוננו
19 27 ויקרא פרק יט פסוק כז: לא תקיפו פאת ראשכם ולא תשחית את פאת זקנך
19 28 ויקרא פרק יט פסוק כח: ושרט לנפש לא תיתנו בבשרכם וכתובת קעקע לא תיתנו בכם אני י-הוה
19 29 ויקרא פרק יט פסוק כט: אל תחלל את בתך להזנותה ולא תזנה הארץ ומלאה הארץ זימה
19 30 ויקרא פרק יט פסוק ל: את שבתותיי תשמורו ומקדשי תיראו אני י-הוה
19 31 ויקרא פרק יט פסוק לא: אל תפנו אל האובות ואל היידעונים אל תבקשו לטומאה בהם אני י-הוה א-לוהיכם
19 32 ויקרא פרק יט פסוק לב: מפני שיבה תקום והדרת פני זקן ויראת מא-לוהיך אני י-הוה 
19 33 ויקרא פרק יט פסוק לג: וכי יגור איתך גר בארצכם לא תונו אותו
19 34 ויקרא פרק יט פסוק לד: כאזרח מכם יהיה לכם הגר הגר איתכם ואהבת לו כמוך כי גרים הייתם בארץ מצריים אני י-הוה א-לוהיכם
19 35 ויקרא פרק יט פסוק לה: לא תעשו עוול במשפט במידה במשקל ובמשורה
19 36 ויקרא פרק יט פסוק לו: מאזני צדק אבני צדק איפת צדק והין צדק יהיה לכם אני י-הוה א-לוהיכם אשר הוצאתי אתכם מארץ מצריים
19 37 ויקרא פרק יט פסוק לז: ושמרתם את כל חוקותיי ואת כל משפטיי ועשיתם אותם אני י-הוה 
20 1 ויקרא פרק כ פסוק א: וידבר י-הוה אל משה לאמור
20 2 ויקרא פרק כ פסוק ב: ואל בני ישראל תאמר איש איש מבני ישראל ומן הגר הגר בישראל אשר ייתן מזרעו למולך מות יומת עם הארץ ירגמוהו באבן
20 3 ויקרא פרק כ פסוק ג: ואני אתן את פניי באיש ההוא והכרתי אותו מקרב עמו כי מזרעו נתן למולך למען טמא את מקדשי ולחלל את שם קודשי
20 4 ויקרא פרק כ פסוק ד: ואם העלם יעלימו עם הארץ את עיניהם מן האיש ההוא בתיתו מזרעו למולך לבלתי המית אותו
20 5 ויקרא פרק כ פסוק ה: ושמתי אני את פניי באיש ההוא ובמשפחתו והכרתי אותו ואת כל הזונים אחריו לזנות אחרי המולך מקרב עמם
20 6 ויקרא פרק כ פסוק ו: והנפש אשר תפנה אל האובות ואל היידעונים לזנות אחריהם ונתתי את פניי בנפש ההיא והכרתי אותו מקרב עמו
20 7 ויקרא פרק כ פסוק ז: והתקדשתם והייתם קדושים כי אני י-הוה א-לוהיכם
20 8 ויקרא פרק כ פסוק ח: ושמרתם את חוקותיי ועשיתם אותם אני י-הוה מקדשכם
20 9 ויקרא פרק כ פסוק ט: כי איש איש אשר יקלל את אביו ואת אימו מות יומת אביו ואימו קילל דמיו בו
20 10 ויקרא פרק כ פסוק י: ואיש אשר ינאף את אשת איש אשר ינאף את אשת ריעהו מות יומת הנואף והנואפת
20 11 ויקרא פרק כ פסוק יא: ואיש אשר ישכב את אשת אביו ערוות אביו גילה מות יומתו שניהם דמיהם בם
20 12 ויקרא פרק כ פסוק יב: ואיש אשר ישכב את כלתו מות יומתו שניהם תבל עשו דמיהם בם
20 13 ויקרא פרק כ פסוק יג: ואיש אשר ישכב את זכר משכבי אישה תועבה עשו שניהם מות יומתו דמיהם בם
20 14 ויקרא פרק כ פסוק יד: ואיש אשר ייקח את אישה ואת אימה זימה היא באש ישרפו אותו ואתהן ולא תהיה זימה בתוככם
20 15 ויקרא פרק כ פסוק טו: ואיש אשר ייתן שכובתו בבהמה מות יומת ואת הבהמה תהרוגו
20 16 ויקרא פרק כ פסוק טז: ואישה אשר תקרב אל כל בהמה לרבעה אותה והרגת את האישה ואת הבהמה מות יומתו דמיהם בם
20 17 ויקרא פרק כ פסוק יז: ואיש אשר ייקח את אחותו בת אביו או בת אימו וראה את ערוותה והיא תראה את ערוותו חסד הוא ונכרתו לעיני בני עמם ערוות אחותו גילה עוונו יישא
20 18 ויקרא פרק כ פסוק יח: ואיש אשר ישכב את אישה דווה וגילה את ערוותה את מקורה הערה והיא גילתה את מקור דמיה ונכרתו שניהם מקרב עמם
20 19 ויקרא פרק כ פסוק יט: וערוות אחות אימך ואחות אביך לא תגלה כי את שארו הערה עוונם יישאו
20 20 ויקרא פרק כ פסוק כ: ואיש אשר ישכב את דודתו ערוות דודו גילה חטאם יישאו ערירים ימותו
20 21 ויקרא פרק כ פסוק כא: ואיש אשר ייקח את אשת אחיו נידה היא ערוות אחיו גילה ערירים יהיו
20 22 ויקרא פרק כ פסוק כב: ושמרתם את כל חוקותיי ואת כל משפטיי ועשיתם אותם ולא תקיא אתכם הארץ אשר אני מביא אתכם שמה לשבת בה
20 23 ויקרא פרק כ פסוק כג: ולא תלכו בחוקות הגוי אשר אני משלח מפניכם כי את כל אלה עשו ואקוץ בם
20 24 ויקרא פרק כ פסוק כד: ואומר לכם אתם תירשו את אדמתם ואני אתננה לכם לרשת אותה ארץ זבת חלב ודבש אני י-הוה א-לוהיכם אשר הבדלתי אתכם מן העמים
20 25 ויקרא פרק כ פסוק כה: והבדלתם בין הבהמה הטהורה לטמאה ובין העוף הטמא לטהור ולא תשקצו את נפשותיכם בבהמה ובעוף ובכול אשר תרמוש האדמה אשר הבדלתי לכם לטמא
20 26 ויקרא פרק כ פסוק כו: והייתם לי קדושים כי קדוש אני י-הוה ואבדיל אתכם מן העמים להיות לי
20 27 ויקרא פרק כ פסוק כז: ואיש או אישה כי יהיה בהם אוב או יידעוני מות יומתו באבן ירגמו אותם דמיהם בם 
21 1 ויקרא פרק כא פסוק א: ויאמר י-הוה אל משה אמור אל הכוהנים בני אהרון ואמרת אליהם לנפש לא ייטמא בעמיו
21 2 ויקרא פרק כא פסוק ב: כי אם לשארו הקרוב אליו לאימו ולאביו ולבנו ולבתו ולאחיו
21 3 ויקרא פרק כא פסוק ג: ולאחותו הבתולה הקרובה אליו אשר לא הייתה לאיש לה ייטמא
21 4 ויקרא פרק כא פסוק ד: לא ייטמא בעל בעמיו להיחלו
21 5 ויקרא פרק כא פסוק ה: לא יקרחו קורחה בראשם ופאת זקנם לא יגלחו ובבשרם לא ישרטו שרטת
21 6 ויקרא פרק כא פסוק ו: קדושים יהיו לא-לוהיהם ולא יחללו שם א-לוהיהם כי את אישי י-הוה לחם א-לוהיהם הם מקריבים והיו קודש
21 7 ויקרא פרק כא פסוק ז: אישה זונה וחללה לא ייקחו ואישה גרושה מאישה לא ייקחו כי קדוש הוא לא-לוהיו
21 8 ויקרא פרק כא פסוק ח: וקידשתו כי את לחם א-לוהיך הוא מקריב קדוש יהיה לך כי קדוש אני י-הוה מקדשכם
21 9 ויקרא פרק כא פסוק ט: ובת איש כוהן כי תיחל לזנות את אביה היא מחללת באש תישרף 
21 10 ויקרא פרק כא פסוק י: והכוהן הגדול מאחיו אשר יוצק על ראשו שמן המשחה ומילא את ידו ללבוש את הבגדים את ראשו לא יפרע ובגדיו לא יפרום
21 11 ויקרא פרק כא פסוק יא: ועל כל נפשות מת לא יבוא לאביו ולאימו לא ייטמא
21 12 ויקרא פרק כא פסוק יב: ומן המקדש לא ייצא ולא יחלל את מקדש א-לוהיו כי נזר שמן משחת א-לוהיו עליו אני י-הוה
21 13 ויקרא פרק כא פסוק יג: והוא אישה בבתוליה ייקח
21 14 ויקרא פרק כא פסוק יד: אלמנה וגרושה וחללה זונה את אלה לא ייקח כי אם בתולה מעמיו ייקח אישה
21 15 ויקרא פרק כא פסוק טו: ולא יחלל זרעו בעמיו כי אני י-הוה מקדשו 
21 16 ויקרא פרק כא פסוק טז: וידבר י-הוה אל משה לאמור
21 17 ויקרא פרק כא פסוק יז: דבר אל אהרון לאמור איש מזרעך לדורותם אשר יהיה בו מום לא יקרב להקריב לחם א-לוהיו
21 18 ויקרא פרק כא פסוק יח: כי כל איש אשר בו מום לא יקרב איש עיוור או פיסח או חרום או שרוע
21 19 ויקרא פרק כא פסוק יט: או איש אשר יהיה בו שבר רגל או שבר יד
21 20 ויקרא פרק כא פסוק כ: או גיבן או דק או תבלול בעינו או גרב או ילפת או מרוח אשך
21 21 ויקרא פרק כא פסוק כא: כל איש אשר בו מום מזרע אהרון הכוהן לא ייגש להקריב את אישי י-הוה מום בו את לחם א-לוהיו לא ייגש להקריב
21 22 ויקרא פרק כא פסוק כב: לחם א-לוהיו מקודשי הקודשים ומן הקודשים יאכל
21 23 ויקרא פרק כא פסוק כג: אך אל הפרוכת לא יבוא ואל המזבח לא ייגש כי מום בו ולא יחלל את מקדשיי כי אני י-הוה מקדשם
21 24 ויקרא פרק כא פסוק כד: וידבר משה אל אהרון ואל בניו ואל כל בני ישראל 
22 1 ויקרא פרק כב פסוק א: וידבר י-הוה אל משה לאמור
22 2 ויקרא פרק כב פסוק ב: דבר אל אהרון ואל בניו ויינזרו מקודשי בני ישראל ולא יחללו את שם קודשי אשר הם מקדישים לי אני י-הוה
22 3 ויקרא פרק כב פסוק ג: אמור אליהם לדורותיכם כל איש אשר יקרב מכל זרעכם אל הקודשים אשר יקדישו בני ישראל לי-הוה וטומאתו עליו ונכרתה הנפש ההיא מלפניי אני י-הוה
22 4 ויקרא פרק כב פסוק ד: איש איש מזרע אהרון והוא צרוע או זב בקודשים לא יאכל עד אשר יטהר והנוגע בכל טמא נפש או איש אשר תצא ממנו שכבת זרע
22 5 ויקרא פרק כב פסוק ה: או איש אשר ייגע בכל שרץ אשר יטמא לו או באדם אשר יטמא לו לכול טומאתו
22 6 ויקרא פרק כב פסוק ו: נפש אשר תיגע בו וטמאה עד הערב ולא יאכל מן הקודשים כי אם רחץ בשרו במים
22 7 ויקרא פרק כב פסוק ז: ובא השמש וטהר ואחר יאכל מן הקודשים כי לחמו הוא
22 8 ויקרא פרק כב פסוק ח: נבילה וטריפה לא יאכל לטומאה בה אני י-הוה
22 9 ויקרא פרק כב פסוק ט: ושמרו את משמרתי ולא ישאו עליו חטא ומתו בו כי יחללוהו אני י-הוה מקדשם
22 10 ויקרא פרק כב פסוק י: וכל זר לא יאכל קודש תושב כוהן ושכיר לא יאכל קודש
22 11 ויקרא פרק כב פסוק יא: וכוהן כי יקנה נפש קניין כספו הוא יאכל בו ויליד ביתו הם יאכלו בלחמו
22 12 ויקרא פרק כב פסוק יב: ובת כוהן כי תהיה לאיש זר היא בתרומת הקודשים לא תאכל
22 13 ויקרא פרק כב פסוק יג: ובת כוהן כי תהיה אלמנה וגרושה וזרע אין לה ושבה אל בית אביה כנעוריה מלחם אביה תאכל וכל זר לא יאכל בו
22 14 ויקרא פרק כב פסוק יד: ואיש כי יאכל קודש בשגגה ויסף חמישיתו עליו ונתן לכוהן את הקודש
22 15 ויקרא פרק כב פסוק טו: ולא יחללו את קודשי בני ישראל את אשר ירימו לי-הוה
22 16 ויקרא פרק כב פסוק טז: והשיאו אותם עוון אשמה באוכלם את קודשיהם כי אני י-הוה מקדשם 
22 17 ויקרא פרק כב פסוק יז: וידבר י-הוה אל משה לאמור
22 18 ויקרא פרק כב פסוק יח: דבר אל אהרון ואל בניו ואל כל בני ישראל ואמרת אליהם איש איש מבית ישראל ומן הגר בישראל אשר יקריב קרבנו לכל נדריהם ולכל נדבותם אשר יקריבו לי-הוה לעולה
22 19 ויקרא פרק כב פסוק יט: לרצונכם תמים זכר בבקר בכשבים ובעיזים
22 20 ויקרא פרק כב פסוק כ: כול אשר בו מום לא תקריבו כי לא לרצון יהיה לכם
22 21 ויקרא פרק כב פסוק כא: ואיש כי יקריב זבח שלמים לי-הוה לפלא נדר או לנדבה בבקר או בצאן תמים יהיה לרצון כל מום לא יהיה בו
22 22 ויקרא פרק כב פסוק כב: עוורת או שבור או חרוץ או יבלת או גרב או ילפת לא תקריבו אלה לי-הוה ואישה לא תיתנו מהם על המזבח לי-הוה
22 23 ויקרא פרק כב פסוק כג: ושור ושה שרוע וקלוט נדבה תעשה אותו ולנדר לא יירצה
22 24 ויקרא פרק כב פסוק כד: ומעוך וכתות ונתוק וכרות לא תקריבו לי-הוה ובארצכם לא תעשו
22 25 ויקרא פרק כב פסוק כה: ומיד בן נכר לא תקריבו את לחם א-לוהיכם מכל אלה כי מושחתם בהם מום בם לא יירצו לכם 
22 26 ויקרא פרק כב פסוק כו: וידבר י-הוה אל משה לאמור
22 27 ויקרא פרק כב פסוק כז: שור או כשב או עז כי ייוולד והיה שבעת ימים תחת אימו ומיום השמיני והלאה יירצה לקרבן אישה לי-הוה
22 28 ויקרא פרק כב פסוק כח: ושור או שה אותו ואת בנו לא תשחטו ביום אחד
22 29 ויקרא פרק כב פסוק כט: וכי תזבחו זבח תודה לי-הוה לרצונכם תזבחו
22 30 ויקרא פרק כב פסוק ל: ביום ההוא ייאכל לא תותירו ממנו עד בוקר אני י-הוה
22 31 ויקרא פרק כב פסוק לא: ושמרתם מצוותיי ועשיתם אותם אני י-הוה
22 32 ויקרא פרק כב פסוק לב: ולא תחללו את שם קודשי ונקדשתי בתוך בני ישראל אני י-הוה מקדשכם
22 33 ויקרא פרק כב פסוק לג: המוציא אתכם מארץ מצריים להיות לכם לא-לוהים אני י-הוה 
23 1 ויקרא פרק כג פסוק א: וידבר י-הוה אל משה לאמור
23 2 ויקרא פרק כג פסוק ב: דבר אל בני ישראל ואמרת אליהם מועדי י-הוה אשר תקראו אותם מקראי קודש אלה הם מועדיי
23 3 ויקרא פרק כג פסוק ג: ששת ימים תיעשה מלאכה וביום השביעי שבת שבתון מקרא קודש כל מלאכה לא תעשו שבת היא לי-הוה בכול מושבותיכם 
23 4 ויקרא פרק כג פסוק ד: אלה מועדי י-הוה מקראי קודש אשר תקראו אותם במועדם
23 5 ויקרא פרק כג פסוק ה: בחודש הראשון בארבעה עשר לחודש בין הערביים פסח לי-הוה
23 6 ויקרא פרק כג פסוק ו: ובחמישה עשר יום לחודש הזה חג המצות לי-הוה שבעת ימים מצות תאכלו
23 7 ויקרא פרק כג פסוק ז: ביום הראשון מקרא קודש יהיה לכם כל מלאכת עבודה לא תעשו
23 8 ויקרא פרק כג פסוק ח: והקרבתם אישה לי-הוה שבעת ימים ביום השביעי מקרא קודש כל מלאכת עבודה לא תעשו 
23 9 ויקרא פרק כג פסוק ט: וידבר י-הוה אל משה לאמור
23 10 ויקרא פרק כג פסוק י: דבר אל בני ישראל ואמרת אליהם כי תבואו אל הארץ אשר אני נותן לכם וקצרתם את קצירה והבאתם את עומר ראשית קצירכם אל הכוהן
23 11 ויקרא פרק כג פסוק יא: והניף את העומר לפני י-הוה לרצונכם ממוחרת השבת יניפנו הכוהן
23 12 ויקרא פרק כג פסוק יב: ועשיתם ביום הניפכם את העומר כבש תמים בן שנתו לעולה לי-הוה
23 13 ויקרא פרק כג פסוק יג: ומנחתו שני עשרונים סולת בלולה בשמן אישה לי-הוה ריח ניחוח ונסכו יין רביעית ההין
23 14 ויקרא פרק כג פסוק יד: ולחם וקלי וכרמל לא תאכלו עד עצם היום הזה עד הביאכם את קרבן א-לוהיכם חוקת עולם לדורותיכם בכול מושבותיכם 
23 15 ויקרא פרק כג פסוק טו: וספרתם לכם ממוחרת השבת מיום הביאכם את עומר התנופה שבע שבתות תמימות תהיינה
23 16 ויקרא פרק כג פסוק טז: עד ממוחרת השבת השביעית תספרו חמישים יום והקרבתם מנחה חדשה לי-הוה
23 17 ויקרא פרק כג פסוק יז: ממושבותיכם תביאו לחם תנופה שתיים שני עשרונים סולת תהיינה חמץ תיאפינה ביכורים לי-הוה
23 18 ויקרא פרק כג פסוק יח: והקרבתם על הלחם שבעת כבשים תמימים בני שנה ופר בן בקר אחד ואילים שניים יהיו עולה לי-הוה ומנחתם ונסכיהם אישה ריח ניחוח לי-הוה
23 19 ויקרא פרק כג פסוק יט: ועשיתם שעיר עיזים אחד לחטאת ושני כבשים בני שנה לזבח שלמים
23 20 ויקרא פרק כג פסוק כ: והניף הכוהן אותם על לחם הביכורים תנופה לפני י-הוה על שני כבשים קודש יהיו לי-הוה לכוהן
23 21 ויקרא פרק כג פסוק כא: וקראתם בעצם היום הזה מקרא קודש יהיה לכם כל מלאכת עבודה לא תעשו חוקת עולם בכל מושבותיכם לדורותיכם
23 22 ויקרא פרק כג פסוק כב: ובקוצרכם את קציר ארצכם לא תכלה פאת שדך בקוצרך ולקט קצירך לא תלקט לעני ולגר תעזוב אותם אני י-הוה א-לוהיכם 
23 23 ויקרא פרק כג פסוק כג: וידבר י-הוה אל משה לאמור
23 24 ויקרא פרק כג פסוק כד: דבר אל בני ישראל לאמור בחודש השביעי באחד לחודש יהיה לכם שבתון זכרון תרועה מקרא קודש
23 25 ויקרא פרק כג פסוק כה: כל מלאכת עבודה לא תעשו והקרבתם אישה לי-הוה 
23 26 ויקרא פרק כג פסוק כו: וידבר י-הוה אל משה לאמור
23 27 ויקרא פרק כג פסוק כז: אך בעשור לחודש השביעי הזה יום הכיפורים הוא מקרא קודש יהיה לכם ועיניתם את נפשותיכם והקרבתם אישה לי-הוה
23 28 ויקרא פרק כג פסוק כח: וכל מלאכה לא תעשו בעצם היום הזה כי יום כיפורים הוא לכפר עליכם לפני י-הוה א-לוהיכם
23 29 ויקרא פרק כג פסוק כט: כי כל הנפש אשר לא תעונה בעצם היום הזה ונכרתה מעמיה
23 30 ויקרא פרק כג פסוק ל: וכל הנפש אשר תעשה כל מלאכה בעצם היום הזה והאבדתי את הנפש ההיא מקרב עמה
23 31 ויקרא פרק כג פסוק לא: כל מלאכה לא תעשו חוקת עולם לדורותיכם בכול מושבותיכם
23 32 ויקרא פרק כג פסוק לב: שבת שבתון הוא לכם ועיניתם את נפשותיכם בתשעה לחודש בערב מערב עד ערב תשבתו שבתכם 
23 33 ויקרא פרק כג פסוק לג: וידבר י-הוה אל משה לאמור
23 34 ויקרא פרק כג פסוק לד: דבר אל בני ישראל לאמור בחמישה עשר יום לחודש השביעי הזה חג הסוכות שבעת ימים לי-הוה
23 35 ויקרא פרק כג פסוק לה: ביום הראשון מקרא קודש כל מלאכת עבודה לא תעשו
23 36 ויקרא פרק כג פסוק לו: שבעת ימים תקריבו אישה לי-הוה ביום השמיני מקרא קודש יהיה לכם והקרבתם אישה לי-הוה עצרת היא כל מלאכת עבודה לא תעשו
23 37 ויקרא פרק כג פסוק לז: אלה מועדי י-הוה אשר תקראו אותם מקראי קודש להקריב אישה לי-הוה עולה ומנחה זבח ונסכים דבר יום ביומו
23 38 ויקרא פרק כג פסוק לח: מלבד שבתות י-הוה ומלבד מתנותיכם ומלבד כל נדריכם ומלבד כל נדבותיכם אשר תיתנו לי-הוה
23 39 ויקרא פרק כג פסוק לט: אך בחמישה עשר יום לחודש השביעי באוספכם את תבואת הארץ תחוגו את חג י-הוה שבעת ימים ביום הראשון שבתון וביום השמיני שבתון
23 40 ויקרא פרק כג פסוק מ: ולקחתם לכם ביום הראשון פרי עץ הדר כפות תמרים וענף עץ עבות וערבי נחל ושמחתם לפני י-הוה א-לוהיכם שבעת ימים
23 41 ויקרא פרק כג פסוק מא: וחגותם אותו חג לי-הוה שבעת ימים בשנה חוקת עולם לדורותיכם בחודש השביעי תחוגו אותו
23 42 ויקרא פרק כג פסוק מב: בסוכות תשבו שבעת ימים כל האזרח בישראל יישבו בסוכות
23 43 ויקרא פרק כג פסוק מג: למען יידעו דורותיכם כי בסוכות הושבתי את בני ישראל בהוציאי אותם מארץ מצריים אני י-הוה א-לוהיכם
23 44 ויקרא פרק כג פסוק מד: וידבר משה את מועדי י-הוה אל בני ישראל 
24 1 ויקרא פרק כד פסוק א: וידבר י-הוה אל משה לאמור
24 2 ויקרא פרק כד פסוק ב: צו את בני ישראל ויקחו אליך שמן זית זך כתית למאור להעלות נר תמיד
24 3 ויקרא פרק כד פסוק ג: מחוץ לפרוכת העדות באוהל מועד יערוך אותו אהרון מערב עד בוקר לפני י-הוה תמיד חוקת עולם לדורותיכם
24 4 ויקרא פרק כד פסוק ד: על המנורה הטהורה יערוך את הנרות לפני י-הוה תמיד 
24 5 ויקרא פרק כד פסוק ה: ולקחת סולת ואפית אותה שתים עשרה חלות שני עשרונים יהיה החלה האחת
24 6 ויקרא פרק כד פסוק ו: ושמת אותם שתיים מערכות שש המערכת על השולחן הטהור לפני י-הוה
24 7 ויקרא פרק כד פסוק ז: ונתת על המערכת לבונה זכה והייתה ללחם לאזכרה אישה לי-הוה
24 8 ויקרא פרק כד פסוק ח: ביום השבת ביום השבת יערכנו לפני י-הוה תמיד מאת בני ישראל ברית עולם
24 9 ויקרא פרק כד פסוק ט: והייתה לאהרון ולבניו ואכלוהו במקום קדוש כי קודש קודשים הוא לו מאישי י-הוה חוק עולם 
24 10 ויקרא פרק כד פסוק י: וייצא בן אישה ישראלית והוא בן איש מצרי בתוך בני ישראל ויינצו במחנה בן הישראלית ואיש הישראלי
24 11 ויקרא פרק כד פסוק יא: וייקוב בן האישה הישראלית את השם ויקלל ויביאו אותו אל משה ושם אימו שלומית בת דברי למטה דן
24 12 ויקרא פרק כד פסוק יב: ויניחוהו במשמר לפרוש להם על פי י-הוה 
24 13 ויקרא פרק כד פסוק יג: וידבר י-הוה אל משה לאמור
24 14 ויקרא פרק כד פסוק יד: הוצא את המקלל אל מחוץ למחנה וסמכו כל השומעים את ידיהם על ראשו ורגמו אותו כל העדה
24 15 ויקרא פרק כד פסוק טו: ואל בני ישראל תדבר לאמור איש איש כי יקלל א-לוהיו ונשא חטאו
24 16 ויקרא פרק כד פסוק טז: ונוקב שם י-הוה מות יומת רגום ירגמו בו כל העדה כגר כאזרח בנוקבו שם יומת
24 17 ויקרא פרק כד פסוק יז: ואיש כי יכה כל נפש אדם מות יומת
24 18 ויקרא פרק כד פסוק יח: ומכה נפש בהמה ישלמנה נפש תחת נפש
24 19 ויקרא פרק כד פסוק יט: ואיש כי ייתן מום בעמיתו כאשר עשה כן ייעשה לו
24 20 ויקרא פרק כד פסוק כ: שבר תחת שבר עין תחת עין שן תחת שן כאשר ייתן מום באדם כן יינתן בו
24 21 ויקרא פרק כד פסוק כא: ומכה בהמה ישלמנה ומכה אדם יומת
24 22 ויקרא פרק כד פסוק כב: משפט אחד יהיה לכם כגר כאזרח יהיה כי אני י-הוה א-לוהיכם
24 23 ויקרא פרק כד פסוק כג: וידבר משה אל בני ישראל ויוציאו את המקלל אל מחוץ למחנה וירגמו אותו אבן ובני ישראל עשו כאשר ציווה י-הוה את משה 
25 1 ויקרא פרק כה פסוק א: וידבר י-הוה אל משה בהר סיניי לאמור
25 2 ויקרא פרק כה פסוק ב: דבר אל בני ישראל ואמרת אליהם כי תבואו אל הארץ אשר אני נותן לכם ושבתה הארץ שבת לי-הוה
25 3 ויקרא פרק כה פסוק ג: שש שנים תזרע שדך ושש שנים תזמור כרמך ואספת את תבואתה
25 4 ויקרא פרק כה פסוק ד: ובשנה השביעית שבת שבתון יהיה לארץ שבת לי-הוה שדך לא תזרע וכרמך לא תזמור
25 5 ויקרא פרק כה פסוק ה: את ספיח קצירך לא תקצור ואת עינבי נזיריך לא תבצור שנת שבתון יהיה לארץ
25 6 ויקרא פרק כה פסוק ו: והייתה שבת הארץ לכם לאוכלה לך ולעבדך ולאמתך ולשכירך ולתושבך הגרים עימך
25 7 ויקרא פרק כה פסוק ז: ולבהמתך ולחיה אשר בארצך תהיה כל תבואתה לאכול 
25 8 ויקרא פרק כה פסוק ח: וספרת לך שבע שבתות שנים שבע שנים שבע פעמים והיו לך ימי שבע שבתות השנים תשע וארבעים שנה
25 9 ויקרא פרק כה פסוק ט: והעברת שופר תרועה בחודש השביעי בעשור לחודש ביום הכיפורים תעבירו שופר בכל ארצכם
25 10 ויקרא פרק כה פסוק י: וקידשתם את שנת החמישים שנה וקראתם דרור בארץ לכל יושביה יובל היא תהיה לכם ושבתם איש אל אחוזתו ואיש אל משפחתו תשובו
25 11 ויקרא פרק כה פסוק יא: יובל היא שנת החמישים שנה תהיה לכם לא תזרעו ולא תקצרו את ספיחיה ולא תבצרו את נזיריה
25 12 ויקרא פרק כה פסוק יב: כי יובל היא קודש תהיה לכם מן השדה תאכלו את תבואתה
25 13 ויקרא פרק כה פסוק יג: בשנת היובל הזאת תשובו איש אל אחוזתו
25 14 ויקרא פרק כה פסוק יד: וכי תמכרו ממכר לעמיתך או קנה מיד עמיתך אל תונו איש את אחיו
25 15 ויקרא פרק כה פסוק טו: במספר שנים אחר היובל תקנה מאת עמיתך במספר שני תבואות ימכור לך
25 16 ויקרא פרק כה פסוק טז: לפי רוב השנים תרבה מקנתו ולפי מעוט השנים תמעיט מקנתו כי מספר תבואות הוא מוכר לך
25 17 ויקרא פרק כה פסוק יז: ולא תונו איש את עמיתו ויראת מא-לוהיך כי אני י-הוה א-לוהיכם
25 18 ויקרא פרק כה פסוק יח: ועשיתם את חוקותיי ואת משפטיי תשמרו ועשיתם אותם וישבתם על הארץ לבטח
25 19 ויקרא פרק כה פסוק יט: ונתנה הארץ פרייה ואכלתם לשובע וישבתם לבטח עליה
25 20 ויקרא פרק כה פסוק כ: וכי תאמרו מה נאכל בשנה השביעית הן לא נזרע ולא נאסוף את תבואתנו
25 21 ויקרא פרק כה פסוק כא: וציוויתי את ברכתי לכם בשנה השישית ועשת את התבואה לשלוש השנים
25 22 ויקרא פרק כה פסוק כב: וזרעתם את השנה השמינית ואכלתם מן התבואה ישן עד השנה התשיעית עד בוא תבואתה תאכלו ישן
25 23 ויקרא פרק כה פסוק כג: והארץ לא תימכר לצמיתות כי לי הארץ כי גרים ותושבים אתם עימדי
25 24 ויקרא פרק כה פסוק כד: ובכול ארץ אחוזתכם גאולה תיתנו לארץ 
25 25 ויקרא פרק כה פסוק כה: כי ימוך אחיך ומכר מאחוזתו ובא גואלו הקרוב אליו וגאל את ממכר אחיו
25 26 ויקרא פרק כה פסוק כו: ואיש כי לא יהיה לו גואל והשיגה ידו ומצא כדי גאולתו
25 27 ויקרא פרק כה פסוק כז: וחישב את שני ממכרו והשיב את העודף לאיש אשר מכר לו ושב לאחוזתו
25 28 ויקרא פרק כה פסוק כח: ואם לא מצאה ידו די השיב לו והיה ממכרו ביד הקונה אותו עד שנת היובל ויצא ביובל ושב לאחוזתו 
25 29 ויקרא פרק כה פסוק כט: ואיש כי ימכור בית מושב עיר חומה והייתה גאולתו עד תום שנת ממכרו ימים תהיה גאולתו
25 30 ויקרא פרק כה פסוק ל: ואם לא ייגאל עד מלאות לו שנה תמימה וקם הבית אשר בעיר אשר לו חומה לצמיתות לקונה אותו לדורותיו לא ייצא ביובל
25 31 ויקרא פרק כה פסוק לא: ובתי החצרים אשר אין להם חומה סביב על שדה הארץ ייחשב גאולה תהיה לו וביובל ייצא
25 32 ויקרא פרק כה פסוק לב: וערי הלויים בתי ערי אחוזתם גאולת עולם תהיה ללויים
25 33 ויקרא פרק כה פסוק לג: ואשר יגאל מן הלויים ויצא ממכר בית ועיר אחוזתו ביובל כי בתי ערי הלויים היא אחוזתם בתוך בני ישראל
25 34 ויקרא פרק כה פסוק לד: ושדה מגרש עריהם לא יימכר כי אחוזת עולם הוא להם 
25 35 ויקרא פרק כה פסוק לה: וכי ימוך אחיך ומטה ידו עימך והחזקת בו גר ותושב וחי עימך
25 36 ויקרא פרק כה פסוק לו: אל תיקח מאיתו נשך ותרבית ויראת מא-לוהיך וחי אחיך עימך
25 37 ויקרא פרק כה פסוק לז: את כספך לא תיתן לו בנשך ובמרבית לא תיתן אוכלך
25 38 ויקרא פרק כה פסוק לח: אני י-הוה א-לוהיכם אשר הוצאתי אתכם מארץ מצריים לתת לכם את ארץ כנען להיות לכם לא-לוהים 
25 39 ויקרא פרק כה פסוק לט: וכי ימוך אחיך עימך ונמכר לך לא תעבוד בו עבודת עבד
25 40 ויקרא פרק כה פסוק מ: כשכיר כתושב יהיה עימך עד שנת היובל יעבוד עימך
25 41 ויקרא פרק כה פסוק מא: ויצא מעימך הוא ובניו עימו ושב אל משפחתו ואל אחוזת אבותיו ישוב
25 42 ויקרא פרק כה פסוק מב: כי עבדיי הם אשר הוצאתי אותם מארץ מצריים לא יימכרו ממכרת עבד
25 43 ויקרא פרק כה פסוק מג: לא תרדה בו בפרך ויראת מא-לוהיך
25 44 ויקרא פרק כה פסוק מד: ועבדך ואמתך אשר יהיו לך מאת הגויים אשר סביבותיכם מהם תקנו עבד ואמה
25 45 ויקרא פרק כה פסוק מה: וגם מבני התושבים הגרים עימכם מהם תקנו וממשפחתם אשר עימכם אשר הולידו בארצכם והיו לכם לאחוזה
25 46 ויקרא פרק כה פסוק מו: והתנחלתם אותם לבניכם אחריכם לרשת אחוזה לעולם בהם תעבודו ובאחיכם בני ישראל איש באחיו לא תרדה בו בפרך 
25 47 ויקרא פרק כה פסוק מז: וכי תשיג יד גר ותושב עימך ומך אחיך עימו ונמכר לגר תושב עימך או לעקר משפחת גר
25 48 ויקרא פרק כה פסוק מח: אחרי נמכר גאולה תהיה לו אחד מאחיו יגאלנו
25 49 ויקרא פרק כה פסוק מט: או דודו או בן דודו יגאלנו או משאר בשרו ממשפחתו יגאלנו או השיגה ידו ונגאל
25 50 ויקרא פרק כה פסוק נ: וחישב עם קונהו משנת הימכרו לו עד שנת היובל והיה כסף ממכרו במספר שנים כימי שכיר יהיה עימו
25 51 ויקרא פרק כה פסוק נא: אם עוד רבות בשנים לפיהן ישיב גאולתו מכסף מקנתו
25 52 ויקרא פרק כה פסוק נב: ואם מעט נשאר בשנים עד שנת היובל וחישב לו כפי שניו ישיב את גאולתו
25 53 ויקרא פרק כה פסוק נג: כשכיר שנה בשנה יהיה עימו לא ירדנו בפרך לעיניך
25 54 ויקרא פרק כה פסוק נד: ואם לא ייגאל באלה ויצא בשנת היובל הוא ובניו עימו
25 55 ויקרא פרק כה פסוק נה: כי לי בני ישראל עבדים עבדיי הם אשר הוצאתי אותם מארץ מצריים אני י-הוה א-לוהיכם
26 1 ויקרא פרק כו פסוק א: לא תעשו לכם אלילים ופסל ומצבה לא תקימו לכם ואבן משכית לא תיתנו בארצכם להשתחוות עליה כי אני י-הוה א-לוהיכם
26 2 ויקרא פרק כו פסוק ב: את שבתותיי תשמורו ומקדשי תיראו אני י-הוה 
26 3 ויקרא פרק כו פסוק ג: אם בחוקותיי תלכו ואת מצוותיי תשמרו ועשיתם אותם
26 4 ויקרא פרק כו פסוק ד: ונתתי גשמיכם בעיתם ונתנה הארץ יבולה ועץ השדה ייתן פרייו
26 5 ויקרא פרק כו פסוק ה: והשיג לכם דיש את בציר ובציר ישיג את זרע ואכלתם לחמכם לשובע וישבתם לבטח בארצכם
26 6 ויקרא פרק כו פסוק ו: ונתתי שלום בארץ ושכבתם ואין מחריד והשבתי חיה רעה מן הארץ וחרב לא תעבור בארצכם
26 7 ויקרא פרק כו פסוק ז: ורדפתם את אויביכם ונפלו לפניכם לחרב
26 8 ויקרא פרק כו פסוק ח: ורדפו מכם חמישה מאה ומאה מכם רבבה ירדופו ונפלו אויביכם לפניכם לחרב
26 9 ויקרא פרק כו פסוק ט: ופניתי אליכם והפריתי אתכם והרביתי אתכם והקימותי את בריתי איתכם
26 10 ויקרא פרק כו פסוק י: ואכלתם ישן נושן וישן מפני חדש תוציאו
26 11 ויקרא פרק כו פסוק יא: ונתתי משכני בתוככם ולא תגעל נפשי אתכם
26 12 ויקרא פרק כו פסוק יב: והתהלכתי בתוככם והייתי לכם לא-לוהים ואתם תהיו לי לעם
26 13 ויקרא פרק כו פסוק יג: אני י-הוה א-לוהיכם אשר הוצאתי אתכם מארץ מצריים מהיות להם עבדים ואשבור מוטות עולכם ואולך אתכם קוממייות 
26 14 ויקרא פרק כו פסוק יד: ואם לא תשמעו לי ולא תעשו את כל המצוות האלה
26 15 ויקרא פרק כו פסוק טו: ואם בחוקותיי תמאסו ואם את משפטיי תגעל נפשכם לבלתי עשות את כל מצוותיי להפרכם את בריתי
26 16 ויקרא פרק כו פסוק טז: אף אני אעשה זאת לכם והפקדתי עליכם בהלה את השחפת ואת הקדחת מכלות עיניים ומדיבות נפש וזרעתם לריק זרעכם ואכלוהו אויביכם
26 17 ויקרא פרק כו פסוק יז: ונתתי פניי בכם וניגפתם לפני אויביכם ורדו בכם שונאיכם ונסתם ואין רודף אתכם
26 18 ויקרא פרק כו פסוק יח: ואם עד אלה לא תשמעו לי ויספתי לייסרה אתכם שבע על חטאותיכם
26 19 ויקרא פרק כו פסוק יט: ושברתי את גאון עוזכם ונתתי את שמיכם כברזל ואת ארצכם כנחושה
26 20 ויקרא פרק כו פסוק כ: ותם לריק כוחכם ולא תיתן ארצכם את יבולה ועץ הארץ לא ייתן פרייו
26 21 ויקרא פרק כו פסוק כא: ואם תלכו עימי קרי ולא תאבו לשמוע לי ויספתי עליכם מכה שבע כחטאותיכם
26 22 ויקרא פרק כו פסוק כב: והשלחתי בכם את חית השדה ושיכלה אתכם והכריתה את בהמתכם והמעיטה אתכם ונשמו דרכיכם
26 23 ויקרא פרק כו פסוק כג: ואם באלה לא תיווסרו לי והלכתם עימי קרי
26 24 ויקרא פרק כו פסוק כד: והלכתי אף אני עימכם בקרי והכיתי אתכם גם אני שבע על חטאותיכם
26 25 ויקרא פרק כו פסוק כה: והבאתי עליכם חרב נוקמת נקם ברית ונאספתם אל עריכם ושילחתי דבר בתוככם וניתתם ביד אויב
26 26 ויקרא פרק כו פסוק כו: בשברי לכם מטה לחם ואפו עשר נשים לחמכם בתנור אחד והשיבו לחמכם במשקל ואכלתם ולא תשבעו 
26 27 ויקרא פרק כו פסוק כז: ואם בזאת לא תשמעו לי והלכתם עימי בקרי
26 28 ויקרא פרק כו פסוק כח: והלכתי עימכם בחמת קרי וייסרתי אתכם אף אני שבע על חטאותיכם
26 29 ויקרא פרק כו פסוק כט: ואכלתם בשר בניכם ובשר בנותיכם תאכלו
26 30 ויקרא פרק כו פסוק ל: והשמדתי את במותיכם והכרתי את חמניכם ונתתי את פגריכם על פגרי גילוליכם וגעלה נפשי אתכם
26 31 ויקרא פרק כו פסוק לא: ונתתי את עריכם חורבה והשימותי את מקדשיכם ולא אריח בריח ניחוחכם
26 32 ויקרא פרק כו פסוק לב: והשימותי אני את הארץ ושממו עליה אויביכם היושבים בה
26 33 ויקרא פרק כו פסוק לג: ואתכם אזרה בגויים והריקותי אחריכם חרב והייתה ארצכם שממה ועריכם יהיו חורבה
26 34 ויקרא פרק כו פסוק לד: אז תרצה הארץ את שבתותיה כול ימי הושמה ואתם בארץ אויביכם אז תשבת הארץ והרצת את שבתותיה
26 35 ויקרא פרק כו פסוק לה: כל ימי הושמה תשבות את אשר לא שבתה בשבתותיכם בשבתכם עליה
26 36 ויקרא פרק כו פסוק לו: והנשארים בכם והבאתי מורך בלבבם בארצות אויביהם ורדף אותם קול עלה נידף ונסו מנוסת חרב ונפלו ואין רודף
26 37 ויקרא פרק כו פסוק לז: וכשלו איש באחיו כמפני חרב ורודף אין ולא תהיה לכם תקומה לפני אויביכם
26 38 ויקרא פרק כו פסוק לח: ואבדתם בגויים ואכלה אתכם ארץ אויביכם
26 39 ויקרא פרק כו פסוק לט: והנשארים בכם יימקו בעוונם בארצות אויביכם ואף בעוונות אבותם איתם יימקו
26 40 ויקרא פרק כו פסוק מ: והתוודו את עוונם ואת עוון אבותם במעלם אשר מעלו בי ואף אשר הלכו עימי בקרי
26 41 ויקרא פרק כו פסוק מא: אף אני אלך עימם בקרי והבאתי אותם בארץ אויביהם או אז ייכנע לבבם הערל ואז ירצו את עוונם
26 42 ויקרא פרק כו פסוק מב: וזכרתי את בריתי יעקוב ואף את בריתי יצחק ואף את בריתי אברהם אזכור והארץ אזכור
26 43 ויקרא פרק כו פסוק מג: והארץ תיעזב מהם ותירץ את שבתותיה בוהשמה מהם והם ירצו את עוונם יען וביען במשפטיי מאסו ואת חוקותיי געלה נפשם
26 44 ויקרא פרק כו פסוק מד: ואף גם זאת בהיותם בארץ אויביהם לא מאסתים ולא געלתים לכלותם להפר בריתי איתם כי אני י-הוה א-לוהיהם
26 45 ויקרא פרק כו פסוק מה: וזכרתי להם ברית ראשונים אשר הוצאתי אותם מארץ מצריים לעיני הגויים להיות להם לא-לוהים אני י-הוה
26 46 ויקרא פרק כו פסוק מו: אלה החוקים והמשפטים והתורות אשר נתן י-הוה בינו ובין בני ישראל בהר סיניי ביד משה 
27 1 ויקרא פרק כז פסוק א: וידבר י-הוה אל משה לאמור
27 2 ויקרא פרק כז פסוק ב: דבר אל בני ישראל ואמרת אליהם איש כי יפליא נדר בערכך נפשות לי-הוה
27 3 ויקרא פרק כז פסוק ג: והיה ערכך הזכר מבן עשרים שנה ועד בן שישים שנה והיה ערכך חמישים שקל כסף בשקל הקודש
27 4 ויקרא פרק כז פסוק ד: ואם נקבה היא והיה ערכך שלושים שקל
27 5 ויקרא פרק כז פסוק ה: ואם מבן חמש שנים ועד בן עשרים שנה והיה ערכך הזכר עשרים שקלים ולנקבה עשרת שקלים
27 6 ויקרא פרק כז פסוק ו: ואם מבן חודש ועד בן חמש שנים והיה ערכך הזכר חמישה שקלים כסף ולנקבה ערכך שלושת שקלים כסף
27 7 ויקרא פרק כז פסוק ז: ואם מבן שישים שנה ומעלה אם זכר והיה ערכך חמישה עשר שקל ולנקבה עשרה שקלים
27 8 ויקרא פרק כז פסוק ח: ואם מך הוא מערכך והעמידו לפני הכוהן והעריך אותו הכוהן על פי אשר תשיג יד הנודר יעריכנו הכוהן 
27 9 ויקרא פרק כז פסוק ט: ואם בהמה אשר יקריבו ממנה קרבן לי-הוה כול אשר ייתן ממנו לי-הוה יהיה קודש
27 10 ויקרא פרק כז פסוק י: לא יחליפנו ולא ימיר אותו טוב ברע או רע בטוב ואם המר ימיר בהמה בבהמה והיה הוא ותמורתו יהיה קודש
27 11 ויקרא פרק כז פסוק יא: ואם כל בהמה טמאה אשר לא יקריבו ממנה קרבן לי-הוה והעמיד את הבהמה לפני הכוהן
27 12 ויקרא פרק כז פסוק יב: והעריך הכוהן אותה בין טוב ובין רע כערכך הכוהן כן יהיה
27 13 ויקרא פרק כז פסוק יג: ואם גאול יגאלנה ויסף חמישיתו על ערכך
27 14 ויקרא פרק כז פסוק יד: ואיש כי יקדיש את ביתו קודש לי-הוה והעריכו הכוהן בין טוב ובין רע כאשר יעריך אותו הכוהן כן יקום
27 15 ויקרא פרק כז פסוק טו: ואם המקדיש יגאל את ביתו ויסף חמישית כסף ערכך עליו והיה לו
27 16 ויקרא פרק כז פסוק טז: ואם משדה אחוזתו יקדיש איש לי-הוה והיה ערכך לפי זרעו זרע חומר שעורים בחמישים שקל כסף
27 17 ויקרא פרק כז פסוק יז: אם משנת היובל יקדיש שדהו כערכך יקום
27 18 ויקרא פרק כז פסוק יח: ואם אחר היובל יקדיש שדהו וחישב לו הכוהן את הכסף על פי השנים הנותרות עד שנת היובל ונגרע מערכך
27 19 ויקרא פרק כז פסוק יט: ואם גאול יגאל את השדה המקדיש אותו ויסף חמישית כסף ערכך עליו וקם לו
27 20 ויקרא פרק כז פסוק כ: ואם לא יגאל את השדה ואם מכר את השדה לאיש אחר לא ייגאל עוד
27 21 ויקרא פרק כז פסוק כא: והיה השדה בצאתו ביובל קודש לי-הוה כשדה החרם לכוהן תהיה אחוזתו
27 22 ויקרא פרק כז פסוק כב: ואם את שדה מקנתו אשר לא משדה אחוזתו יקדיש לי-הוה
27 23 ויקרא פרק כז פסוק כג: וחישב לו הכוהן את מכסת הערכך עד שנת היובל ונתן את הערכך ביום ההוא קודש לי-הוה
27 24 ויקרא פרק כז פסוק כד: בשנת היובל ישוב השדה לאשר קנהו מאיתו לאשר לו אחוזת הארץ
27 25 ויקרא פרק כז פסוק כה: וכל ערכך יהיה בשקל הקודש עשרים גרה יהיה השקל
27 26 ויקרא פרק כז פסוק כו: אך בכור אשר יבוכר לי-הוה בבהמה לא יקדיש איש אותו אם שור אם שה לי-הוה הוא
27 27 ויקרא פרק כז פסוק כז: ואם בבהמה הטמאה ופדה בערכך ויסף חמישיתו עליו ואם לא ייגאל ונמכר בערכך
27 28 ויקרא פרק כז פסוק כח: אך כל חרם אשר יחרים איש לי-הוה מכל אשר לו מאדם ובהמה ומשדה אחוזתו לא יימכר ולא ייגאל כל חרם קודש קודשים הוא לי-הוה
27 29 ויקרא פרק כז פסוק כט: כל חרם אשר יוחרם מן האדם לא ייפדה מות יומת
27 30 ויקרא פרק כז פסוק ל: וכל מעשר הארץ מזרע הארץ מפרי העץ לי-הוה הוא קודש לי-הוה
27 31 ויקרא פרק כז פסוק לא: ואם גאול יגאל איש ממעשרו חמישיתו יוסף עליו
27 32 ויקרא פרק כז פסוק לב: וכל מעשר בקר וצאן כול אשר יעבור תחת השבט העשירי יהיה קודש לי-הוה
27 33 ויקרא פרק כז פסוק לג: לא יבקר בין טוב לרע ולא ימירנו ואם המר ימירנו והיה הוא ותמורתו יהיה קודש לא ייגאל
27 34 ויקרא פרק כז פסוק לד: אלה המצוות אשר ציווה יהוה את משה אל בני ישראל בהר סיניי
